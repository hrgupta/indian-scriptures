title,mantra,number
ASHTAVAKRA GITA," ,                    जनक उवाच।,कथं ज्ञानमवाप्नोति कथं मुक्तिर्भविष्यति।,वैराग्यं च कथं प्राप्तमेतद् ब्रूहि मम प्रभो।।1.1।।  ",।।1.1।।
ASHTAVAKRA GITA,"अष्टवक्र उवाच।,मुक्तिमिच्छसि चेत्तात विषयान् विषवत्त्यज।,क्षमार्जवदयातोषसत्यं पीयूषवद्भज।।1.2।।  ",।।1.2।।
ASHTAVAKRA GITA,"न पृथ्वी न जलं नाग्निर्न वायुद्यौर्न वा भवान्।,एषां साक्षिणमात्मानं चिद्रूपं विद्धि मुक्तये।।1.3।।  ",।।1.3।।
ASHTAVAKRA GITA,"यदि देहं पृथक्कृत्य चिति विश्राम्य तिष्ठसि।,अधुनैव सुखी शान्तो बन्धमुक्तो भविष्यसि।।1.4।।  ",।।1.4।।
ASHTAVAKRA GITA,"न त्वं विप्रादिको वर्णो नाश्रमी नाक्षगोचरः।,असङ्गोऽसि निराकारो विश्वसाक्षी सुखी भव।।1.5।।  ",।।1.5।।
ASHTAVAKRA GITA,"धर्माधर्मौ सुखं दुःखं मानसानि न ते विभो।,न कर्तासि न भोक्तासि मुक्त एवासि सर्वदा।।1.6।।  ",।।1.6।।
ASHTAVAKRA GITA,"एको द्रष्टासि सर्वस्य मुक्तप्रायोऽसि सर्वदा।,अयमेव हि ते बन्धो द्रष्टारं पश्यसीतरम्।।1.7।।  ",।।1.7।।
ASHTAVAKRA GITA,"अहं कर्तेत्यहंमानमहाकृष्णाहिदंशितः।,नाहं कर्तेति विश्वासामृतं पीत्वा सुखी भव।।1.8।।  ",।।1.8।।
ASHTAVAKRA GITA,"एको विशुद्धबोधोऽहमिति निश्चयवह्निना।,प्रज्वाल्याज्ञानगहनं वीतशोकः सुखी भव।।1.9।।  ",।।1.9।।
ASHTAVAKRA GITA,"यत्र विश्वमिदं भाति कल्पितं रज्जुसर्पवत्।,आनन्दपरमानन्दः स बोधस्त्वं सुखं चर।।1.10।।  ",।।1.10।।
ASHTAVAKRA GITA,"मुक्ताभिमानी मुक्तो हि बद्धो बद्धाभिमान्यपि।,किंवदन्तीह सत्येयं या मतिः सा गतिर्भवेत्।।1.11।।  ",।।1.11।।
ASHTAVAKRA GITA,"आत्मा साक्षी विभुः षूर्ण एको मुक्तश्चिदक्रियः।,असङ्गो निस्पृहः शान्तो भ्रमात् संसारवानिव।।1.12।।  ",।।1.12।।
ASHTAVAKRA GITA,"कूटस्थं बोधमद्वैतमात्मानं परिभावय।,आभासोऽहं भ्रमं मुक्त्वा भावं बाह्यमथान्तरम्।।1.13।।  ",।।1.13।।
ASHTAVAKRA GITA,"देहाभिमानपाशेन चिरं बद्धोऽसि पुत्रक।,बोधोऽहं ज्ञानखङ्गेन तन्िनकृत्य सुखी भव।।1.14।।  ",।।1.14।।
ASHTAVAKRA GITA,"निःसङ्गो निष्क्रियोऽसि त्वं स्वप्रकाशो निरञ्जनः।,अयमेव हि ते बन्धः समाधिमनुतिष्ठसि।।1.15।।  ",।।1.15।।
ASHTAVAKRA GITA,"त्वया व्याप्तमिदं विश्वं त्वयि प्रोतं यथार्थतः।,शुद्धबुद्धस्वरूपस्त्वं मा गमः क्षुद्रचित्तताम्।।1.16।।  ",।।1.16।।
ASHTAVAKRA GITA,"निरपेक्षो निर्विकारो निर्भरः शीतलाशयः।,अगाधबुद्धिरक्षुब्धो भव चिन्मात्रवासनः।।1.17।।  ",।।1.17।।
ASHTAVAKRA GITA,"साकारमनृतं विद्धि निराकारं तु निश्चलम्।,एतत्तत्वोपदेशेन न पुनर्भवसम्भवः।।1.18।।  ",।।1.18।।
ASHTAVAKRA GITA,"यथैवादर्शमध्यस्थे रूपेऽन्तः परितस्तु सः।,तथैवास्मिन् शरीरेऽन्तः परितः परमेश्वरः।।1.19।।  ",।।1.19।।
ASHTAVAKRA GITA,"एकं सर्वगतं व्योम बहिरन्तर्यथा घटे।,नित्यं निरन्तरं ब्रह्म सर्वभूतगणे तथा।।1.20।। ,              ",।।1.20।।
ASHTAVAKRA GITA," ,                   ,जनक उवाच।,अहो निरञ्जनः शान्तो बोधोऽहं प्रकृतेः परः।,एतावन्तमहं कालं मोहेनैव विडम्बितः।।2.1।।  ",।।2.1।।
ASHTAVAKRA GITA,"यथा प्रकाशयाम्येको देहमेनं तथा जगत्।,अतो मम जगत्सर्वमथवा न च किञ्चन।।2.2।।  ",।।2.2।।
ASHTAVAKRA GITA,"सशरीरमहो विश्वं परित्यज्य मयाधुना।,कुतश्चित् कौशलादेव परमात्मा विलोक्यते।।2.3।।  ",।।2.3।।
ASHTAVAKRA GITA,"यथा न तोयतो भिन्नास्तरङ्गाः फेनबुद्बुदाः।,आत्मनो न तथा भिन्न विश्वमात्मविनिर्गतम्।।2.4।।  ",।।2.4।।
ASHTAVAKRA GITA,"तन्तुमात्रो भवेदेव पटो यद्वद्विचारितः।,आत्मतन्मात्रमेवेदं तद्वद्विश्वं विचारितम्।।2.5।।  ",।।2.5।।
ASHTAVAKRA GITA,"यथैवेक्षुरसे क्लृप्ता तेन व्याप्तैव शर्करा।,तथा विश्वं मयि क्लृप्तं मया व्याप्तं निरन्तरम्।।2.6।।  ",।।2.6।।
ASHTAVAKRA GITA,"आत्माज्ञानाज्जगद्भाति आत्मज्ञानान्न भासते।,रज्ज्वज्ञानादहिर्भाति तज्ज्ञानाद्भासते न हि।।2.7।।  ",।।2.7।।
ASHTAVAKRA GITA,"प्रकाशो मे निजं रूपं नातिरिक्तोऽस्म्यहं ततः।,यदा प्रकाशते विश्वं तदाहम्भास एव हि।।2.8।।  ",।।2.8।।
ASHTAVAKRA GITA,"अहो विकल्पितं विश्वमज्ञानान्मयि भासते।,रूप्यं शुक्तौ फणी रज्जौ वारि सूर्यकरे यथा।।2.9।।  ",।।2.9।।
ASHTAVAKRA GITA,"मत्तो विनिर्गतं विश्वं मय्येव लयमेष्यति।,मृदि कुम्भो जले वीचिः कनके कटकं यथा।।2.10।।  ",।।2.10।।
ASHTAVAKRA GITA,"अहो अहं नमो मह्यं विनाशो यस्य नासित मे।,ब्रह्मादिस्तम्बपर्यन्तं जगन्नाशेऽपि तिष्ठतः।।2.11।।  ",।।2.11।।
ASHTAVAKRA GITA,"अहो अहं नमो मह्यमेकोऽहं देहवानपि।,क्वचिन्न गन्ता नागन्ता व्याप्य विश्वमवस्थितः।।2.12।।  ",।।2.12।।
ASHTAVAKRA GITA,"अहो अहं नमो मह्यं दक्षो नास्तीह मत्समः।,असंस्पृश्य शरीरेण येन विश्वं चिरं धृतम्।।2.13।।  ",।।2.13।।
ASHTAVAKRA GITA,"अहो अहं नमो मह्यं यस्य मे नास्ति किञ्चन।,अथवा यस्य मे सर्वं यद्वाङ्मनसगोचरम्।।2.14।।  ",।।2.14।।
ASHTAVAKRA GITA,"ज्ञानं ज्ञेयं तथा ज्ञाता त्रितयं नास्ति वास्तवम्।,अज्ञानाद्भाति यत्रेदं सोऽहमस्मि निरञ्जनः।।2.15।।  ",।।2.15।।
ASHTAVAKRA GITA,"द्वैतमूलमहो दुःखं नान्यत्तस्यास्ति भेषजम्।,दृश्यमेतन्मृषा सर्वं एकोऽहं चिद्रसोऽमलः।।2.16।।  ",।।2.16।।
ASHTAVAKRA GITA,"बोधमात्रोऽहमज्ञानादुपाधिः कल्पितो मया।,एवं विमृशतो नित्यं निर्विकल्पे स्थितिर्मम।।2.17।।  ",।।2.17।।
ASHTAVAKRA GITA,"न मे बन्धोऽस्ति मोक्षो वा भ्रान्तिः शान्ता निराश्रया।,अहो मयि स्थितं विश्वं वस्तुतो न मयि स्थितम्।।2.18।।  ",।।2.18।।
ASHTAVAKRA GITA,"सशरीरमिदं विश्वं न किञ्चिदिति निश्चितम्।,शुद्धचिन्मात्र आत्मा च तत्कस्मिन् कल्पनाधुना।।2.19।।  ",।।2.19।।
ASHTAVAKRA GITA,"शरीरं स्वर्गनरकौ बन्धमोक्षौ भयं तथा।,कल्पनामात्रमेवैतत् किं मे कार्यं चिदात्मनः।।2.20।।  ",।।2.20।।
ASHTAVAKRA GITA,"अहो जनसमूहेऽपि न द्वैतं पश्यतो मम।,अरण्यमिव संवृत्तं क्व रतिं करवाण्यहम्।।2.21।।  ",।।2.21।।
ASHTAVAKRA GITA,"नाहं देहो न मे देहो जीवो नाहमहं हि चित्।,अयमेव हि मे बन्ध आसीद् या जीविते स्पृहा।।2.22।।  ",।।2.22।।
ASHTAVAKRA GITA,"अहो भुवनकल्लोलैर्विचित्रैर्द्राक् समुत्थितम्।,मय्यनन्तमहाम्भोधौ चित्तवाते समुद्यते।।2.23।।  ",।।2.23।।
ASHTAVAKRA GITA,"मय्यनन्तमहाम्भोधौ चित्तवाते प्रशाम्यति।,अभाग्याज्जीववणिजो जगत्पोतो विनश्वरः।।2.24।।  ",।।2.24।।
ASHTAVAKRA GITA,"मय्यनन्तमहाम्भोधावाश्चर्यं जीववीचयः।,उद्यन्ति घ्नन्ति खेलन्ति प्रविशन्ति स्वभावतः।।2.25।।  ,         ,              ",।।2.25।।
ASHTAVAKRA GITA," ,                  अष्टावक्र उवाच।,अविनाशिनमात्मानमेकं विज्ञाय तत्त्वतः।,तवात्मज्ञस्य धोरस्य कथमर्थार्जने रतिः।।3.1।।  ",।।3.1।।
ASHTAVAKRA GITA,"आत्माज्ञानादहो प्रीतिर्विषयभ्रमगोचरे।,शुक्तेरज्ञानतो लोभो यथा रजतविभ्रमे।।3.2।।  ",।।3.2।।
ASHTAVAKRA GITA,"विश्वं स्फुरति यत्रेदं तरङ्गा इव सागरे।,सोऽहमस्मीति विज्ञाय किं दीन इव धावसि।।3.3।।  ",।।3.3।।
ASHTAVAKRA GITA,"श्रुत्वापि शुद्धचैतन्यमात्मानमतिसुन्दरम्।,उपस्थेऽत्यन्तसंसक्तो मालिन्यमधिगच्छति।।3.4।।  ",।।3.4।।
ASHTAVAKRA GITA,"सर्वभूतेषु चात्मानं सर्वभूतानि चात्मनि।,मुनेर्जानत आश्चर्यं ममत्वमनुवर्तते।।3.5।।  ",।।3.5।।
ASHTAVAKRA GITA,"आस्थितः परमाद्वैतं मोक्षार्थेऽपि व्यवस्थितः।,आश्चर्यं कामवशगो विकलः केलिशिक्षया।।3.6।।  ",।।3.6।।
ASHTAVAKRA GITA,"उद्भूतं ज्ञानदुर्मित्रमवधार्यातिदुर्बलः।,आश्चर्यं काममाकाङ्क्षेत कालमन्तमनुश्रितः।।3.7।।  ",।।3.7।।
ASHTAVAKRA GITA,"इहामुत्र विरक्तस्य नित्यानित्यविवेकिनः।,आश्चर्यं मोक्षकामस्य मोक्षादेव विभीषिका।।3.8।।  ",।।3.8।।
ASHTAVAKRA GITA,"धीरस्तु भोज्यमानोऽपि पीड्यमानोऽपि सर्वदा।,आत्मानं केवलं पश्यन् न तुष्यति न कुप्यति।।3.9।।  ",।।3.9।।
ASHTAVAKRA GITA,"चेष्टमानं शरीरं स्वं पश्यत्यन्यशरीरवत्।,संस्तवे चापि निन्दायां कथं क्षुभ्येत् महाशयः।।3.10।।  ",।।3.10।।
ASHTAVAKRA GITA,"मायामात्रमिदं विश्वं पश्यन् विगतकौतुकः।,अपि सन्निहिते मृत्यौ कथं त्रस्यति धीरधीः।।3.11।।  ",।।3.11।।
ASHTAVAKRA GITA,"निःस्पृहं मानसं यस्य नैराश्येऽपि महात्मनः।,तस्यात्मज्ञानतृप्तस्य तुलना केन जायते।।3.12।।  ",।।3.12।।
ASHTAVAKRA GITA,"स्वभावादेव जानानो दृश्यमेतन्न किञ्चन।,इदं ग्राह्यमिदं त्याज्यं स किं पश्यति धीरधीः।।3.13।।  ",।।3.13।।
ASHTAVAKRA GITA,"अन्तस्त्यक्तकषायस्य निर्द्वन्द्वस्य निराशिषः।,यदृच्छयागतो भोगो न दुःखाय न तुष्टये।।3.14।।  ,      ,              ",।।3.14।।
ASHTAVAKRA GITA," ,                  जनक उवाच।,हन्तात्मज्ञस्य धीरस्य खेलतो भोगलीलया।,न हि संसारवाहीकैर्मूढैः सह समानता।।4.1।।  ",।।4.1।।
ASHTAVAKRA GITA,"यत्पदं प्रेप्सवो दीनाः शक्राद्याः सर्वदेवताः।,अहो तत्र स्थितो योगी न हर्षमुपगच्छति।।4.2।।  ",।।4.2।।
ASHTAVAKRA GITA,"तज्ज्ञस्य पुण्यपापाभ्यां स्पर्शो ह्यन्तर्न जायते।,न ह्याकाशस्य धूमेन दृश्यमानापि सङ्गतिः।।4.3।।  ",।।4.3।।
ASHTAVAKRA GITA,"आत्मैवेदं जगत्सर्वं ज्ञातं येन महात्मना।,यदृच्छया वर्तमानं तं निषेद्धुं क्षमेत कः।।4.4।।  ",।।4.4।।
ASHTAVAKRA GITA,"आब्रह्मस्तम्बपर्यन्ते भूतग्रामे चतुर्विधे।,विज्ञस्यैव हि सामर्थ्यमिच्छानिच्छाविवर्जने।।4.5।।  ",।।4.5।।
ASHTAVAKRA GITA,"आत्मानमद्वयं कश्चिज्जानाति जगदीश्वरम्।,यद्वेत्ति तत् स कुरुते न भयं तस्य कुत्रचित्।।4.6।। ,              ",।।4.6।।
ASHTAVAKRA GITA," ,                  अष्टावक्र उवाच।,न ते सङ्गोऽस्ति केनापि किं शुद्धस्त्यक्तुमिच्छसि।,सङ्घातविलयं कुर्वन्नेवमेव लयं व्रज।।5.1।।  ",।।5.1।।
ASHTAVAKRA GITA,"उदेति भवतो विश्वं वारिधेरिव बुद्बुदः।,इति ज्ञात्वैकमात्मानमेवमेव लयं व्रज।।5.2।।  ",।।5.2।।
ASHTAVAKRA GITA,"प्रत्यक्षमप्यवस्तुत्वाद्विश्वं नास्त्यमले त्वयि।,रज्जुसर्प इव व्यक्तमेवमेव लयं व्रज।।5.3।।  ",।।5.3।।
ASHTAVAKRA GITA,"समदुःखसुखः पूर्ण आशानैराश्ययोः समः।,समजीवितमृत्युः सन्नेवमेव लयं व्रज।।5.4।। ,    ,              ",।।5.4।।
ASHTAVAKRA GITA," ,                    जनक उवाच।,आकाशवदनन्तोऽहं घटवत् प्राकृतं जगत्।,इति ज्ञानं तथैतस्य न त्यागो न ग्रहो लयः।।6.1।।  ",।।6.1।।
ASHTAVAKRA GITA,"महोदधिरिवाहं स प्रपञ्चो वीचिसन्निभः।,इति ज्ञानं तथैतस्य न त्यागो न ग्रहो लयः।।6.2।।  ",।।6.2।।
ASHTAVAKRA GITA,"अहं स शुक्तिसङ्काशो रूप्यवद्विश्वकल्पना।,इति ज्ञानं तथैतस्य न त्यागो न ग्रहो लयः।।6.3।।  ",।।6.3।।
ASHTAVAKRA GITA,"अहं वा सर्वभूतेषु सर्वभूतान्यथो मयि।,इति ज्ञानं तथैतस्य न त्यागो न ग्रहो लयः।।6.4।।  ,      ,              ",।।6.4।।
ASHTAVAKRA GITA," ,                   जनक उवाच।,मय्यनन्तमहाम्भोधौ विश्वपोत इतस्ततः।,भ्रमति स्वान्तवातेन न ममास्त्यसहिष्णुता।।7.1।।  ",।।7.1।।
ASHTAVAKRA GITA,"मय्यनन्तमहाम्भोधौ जगद्वीचिः स्वभावतः।,उदेतु वास्तमायातु न मे वृद्धिर्न न क्षतिः।।7.2।।  ",।।7.2।।
ASHTAVAKRA GITA,"मय्यनन्तमहाम्भोधौ विश्वं नाम विकल्पना।,अतिशान्तो निराकार एतदेवाहमास्थितः।।7.3।।  ",।।7.3।।
ASHTAVAKRA GITA,"नात्मा भावेषु नो भावस्तत्रानन्ते निरञ्जने।,इत्यसक्तोऽस्पृहः शान्त एतदेवाहमास्थितः।।7.4।।  ",।।7.4।।
ASHTAVAKRA GITA,"अहो चिन्मात्रमेवाहमिन्द्रजालोपमं जगत्।,अतो मम कथं कुत्र हेयोपादेयकल्पना।।7.5।।  ,              ",।।7.5।।
ASHTAVAKRA GITA," ,                  अष्टावक्र उवाच।,तदा बन्धो यदा चित्तं किञ्चिद्वाञ्छति शोचति।,किञ्चिन्मुञ्चति गृह्णाति किञ्चिद्धृष्यति कुप्यति।।8.1।।  ",।।8.1।।
ASHTAVAKRA GITA,"तदा मुक्तिर्यदा चित्तं न वाञ्छति न शोचति।,न मुञ्चति न गृह्णाति न हृष्यति न कुप्यति।।8.2।।  ",।।8.2।।
ASHTAVAKRA GITA,"तदा बन्धो यदा चित्तं सक्तं कास्वपि दृष्टिषु।,तदा मोक्षो यदा चित्तमसक्तं सर्वदृष्टिषु।।8.3।।  ",।।8.3।।
ASHTAVAKRA GITA,"यदा नाहं तदा मोक्षो यदाहं बन्धनं तदा।,मत्वेति हेलया किञ्चित् मा गृहाण विमु़ञ्च मा।।8.4।। ,              ",।।8.4।।
ASHTAVAKRA GITA," ,                    अष्टावक्र उवाच।,कृताकृते च द्वन्द्वानि कदा शान्तानि कस्य वा।,एवं ज्ञात्वेह निर्वेदाद्भव त्यागपरोऽव्रती।।9.1।।  ",।।9.1।।
ASHTAVAKRA GITA,"कस्यापि तात धन्यस्य लोकचेष्टावलोकनात्।,जीवितेच्छा बुभुक्षा च बुभुत्सोपशमं गताः।।9.2।।  ",।।9.2।।
ASHTAVAKRA GITA,"अनित्यं सर्वमेवेदं तापत्रितयदूषितम्।,असारं निन्दितं हेयमिति निश्चित्य शाम्यति।।9.3।।  ",।।9.3।।
ASHTAVAKRA GITA,"कोऽसौ कालो वयः किं वा यत्र द्वन्द्वानि नो नृणाम्।,तान्युपेक्ष्य यथाप्राप्तवर्ती सिद्धिमवाप्नु यात्।।9.4।।  ",।।9.4।।
ASHTAVAKRA GITA,"नाना मतं महर्षीणां साधूनां योगिनां तथा।,दृष्ट्वा निर्वेदमापन्नः को न शाम्यति मानवः।।9.5।।  ",।।9.5।।
ASHTAVAKRA GITA,"कृत्वा मूर्तिपरिज्ञानं चैतन्यस्य न किं गुरुः।,निर्वेदसमतायुक्तया यस्तारयति संसृतेः।।9.6।।  ",।।9.6।।
ASHTAVAKRA GITA,"पश्य भूतविकारांस्त्वं भूतमात्रान् यथार्थतः।,तत्क्षणाद्बन्धनिर्मुक्तः स्वरूपस्थो भविष्यसि।।9.7।।  ",।।9.7।।
ASHTAVAKRA GITA,"वासना एव संसार इति सर्वा विमुञ्च ताः।,तत्त्यागो वासनात्यागात् स्थितिरद्य यथा तथा।।9.8।।  ,     ,              ",।।9.8।।
ASHTAVAKRA GITA," ,                    अष्टावक्र उवाच।,विहाय वैरिणं काममर्थं चानर्थसङ्कुलम्।,धर्ममप्येतयोर्हेतुं सर्वत्रानादरं कुरु।।10.1।।  ",।।10.1।।
ASHTAVAKRA GITA,"स्वप्नेन्द्रजालवत् पश्य दिनानि त्रीणि पञ्च वा।,मित्रक्षेत्रधनागारदारदायादिसम्पदः।।10.2।।  ",।।10.2।।
ASHTAVAKRA GITA,"यत्र यत्र भवेत्तृष्णा संसारं विद्धि तत्र वै।,प्रौढवैराग्यमाश्रित्य वीततृष्णः सुखी भव।।10.3।।  ",।।10.3।।
ASHTAVAKRA GITA,"तृष्णामात्रात्मको बन्धस्तन्नाशो मोक्ष उच्यते।,भवासंसक्तिमात्रेण प्राप्तितुष्टिर्मुहुर्मुहुः।।10.4।।  ",।।10.4।।
ASHTAVAKRA GITA,"त्वमेकश्चेतनः शुद्धो जडं विश्वमसत्तथा।,अविद्यापि न किञ्चित्सा का बुभुत्सा तथापि ते।।10.5।।  ",।।10.5।।
ASHTAVAKRA GITA,"राज्यं सुताः कलत्राणि शरीराणि सुखानि च।,संसक्तस्यापि नष्टानि तव जन्मनि जन्मनि।।10.6।।  ",।।10.6।।
ASHTAVAKRA GITA,"अलमर्थेन कामेन सुकृतेनापि कर्मणा।,एभ्यः संसारकान्तारे न विश्रान्तमभून्मनः।।10.7।।  ",।।10.7।।
ASHTAVAKRA GITA,"कृतं न कति जन्मानि कायेन मनसा गिरा।,दुःखमायासदं कर्म तदद्याप्युपरम्यताम्।।10.8।।  ,              ",।।10.8।।
ASHTAVAKRA GITA," ,                    अष्टावक्र उवाच।,भावाभावविकारश्च स्वभावादिति निश्चयी।,निर्विकारो गतक्लेशः सुखेनैवोपशाम्यति।।11.1।।  ",।।11.1।।
ASHTAVAKRA GITA,"ईश्वरः सर्वनिर्माता नेहान्य इति निश्चयी।,अन्तर्गालितसर्वाशः शान्तः क्वापि न सज्जते।।11.2।।  ",।।11.2।।
ASHTAVAKRA GITA,"आपदः सम्पदः काले दैवादेवेति निश्चयी।,तृप्तः स्वस्थेन्द्रियो नित्यं न वाञ्छति न शोचति।।11.3।।  ",।।11.3।।
ASHTAVAKRA GITA,"सुखदुःखे जन्ममृत्यू दैवादेवेति निश्चयी।,साध्यादर्शी निरायासः कुर्वन्नपि न लिप्यते।।11.4।।  ",।।11.4।।
ASHTAVAKRA GITA,"चिन्तया जायते दुःखं नान्यथेहेति निश्चयी।,तया हीनः सुखी शान्तः सर्वत्र गलितस्पृहः।।11.5।।  ",।।11.5।।
ASHTAVAKRA GITA,"नाहं देहो न मे देहो बोधो़ऽहमिति निश्चयी।,कैवल्यमिवं संप्राप्तो न स्मरत्यकृतं कृतम्।।11.6।।  ",।।11.6।।
ASHTAVAKRA GITA,"आब्रह्मस्तम्बपर्यन्तमहमेवेति निश्चयी।,निर्विकल्पः शुचिः शान्तः प्राप्ताप्राप्तविनिर्वृतः।।11.7।।  ",।।11.7।।
ASHTAVAKRA GITA,"नानाश्चर्यमिदं विश्वं न किञ्चिदिति निश्चयी।,निर्वासनः स्फूर्तिमात्रो न किञ्चिदिव शाम्यति।।11.8।। ,              ",।।11.8।।
ASHTAVAKRA GITA," ,                   ,जनक उवाच।,कायकृत्यासहः पूर्वं ततो वाग्विस्तरासहः।,अथ चिन्तासहस्तस्मादेवमेवाहमास्थितः।।12.1।।  ",।।12.1।।
ASHTAVAKRA GITA,"प्रीत्यभावेन शब्दादेरदृश्यत्वेन चात्मनः।,विक्षेपैकाग्रहृदय एवमेवाहमास्थितः।।12.2।।  ",।।12.2।।
ASHTAVAKRA GITA,"समाध्यासादिविक्षिप्तौ व्यवहारः समाधये।,एवं विलोक्य नियममेवमेवाहमास्थितः।।12.3।।  ",।।12.3।।
ASHTAVAKRA GITA,"हेयोपादेयविरहादेवं हर्षविषादयोः।,अभावादद्य हे ब्रह्मन्नेवमेवाहमास्थितः।।12.4।।  ",।।12.4।।
ASHTAVAKRA GITA,"आश्रमानाश्रमं ध्यानं चित्तस्वीकृतवर्जनम्।,विकल्पं मम वीक्ष्यैतैरेवमेवाहमास्थितः।।12.5।।  ",।।12.5।।
ASHTAVAKRA GITA,"कर्मानुष्ठानमज्ञानाद्यथैवोपरमस्तथा।,बुध्वा सम्यगिदं तत्त्वमेवमेवाहमास्थितः।।12.6।।  ",।।12.6।।
ASHTAVAKRA GITA,"अचिन्त्यं चिन्त्यमानोऽपि चिन्तारूपं भजत्यसौ।,त्यक्तवा तद्भावनं तस्मादेवमेवाहमास्थितः।।12.7।।  ",।।12.7।।
ASHTAVAKRA GITA,"एवमेव कृतं येन स कृतार्थो भेवदसौ।,एवमेव स्वभावो यः स कृतार्थो भवेदसौ।।12.8।। ,      ,              ",।।12.8।।
ASHTAVAKRA GITA," ,                   जनक उवाच।,अकिञ्चनभवं स्वास्थ्यं कौपीनत्वेऽपि दुर्लभम्।,त्यागादाने विहायास्मादहमासे यथासुखम्।।13.1।।  ",।।13.1।।
ASHTAVAKRA GITA,"कुत्रापि खेदः कायस्य जिह्वा कुत्रापि खिद्यते।,मनः कुत्रापि तत्त्यक्त्वा पुरुषार्थे स्थितः सुखम्।।13.2।।  ",।।13.2।।
ASHTAVAKRA GITA,"कृतं किमपि नैव स्यादिति सञ्चिन्त्य तत्त्वतः।,यदा यत् कर्तुमायाति तत्कृत्वासे यथासुखम्।।13.3।।  ",।।13.3।।
ASHTAVAKRA GITA,"कर्मनैष्कर्म्यनिर्बन्धभावा देहस्थयोगिनः।,संयोगायोगविरहादहमासे यथासुखम्।।13.4।।  ",।।13.4।।
ASHTAVAKRA GITA,"अर्थानर्थौ न मे स्थित्या गत्या न शयनेन वा।,तिष्ठन् गच्छन् स्वपन् तस्मादहमासे यथासुखम्।।13.5।।  ",।।13.5।।
ASHTAVAKRA GITA,"स्वपतो नास्ति मे हानिः सिद्धिर्यत्नवतो न वा।,नाशोल्लासौ विहायास्मादहमासे यथासुखम्।।13.6।।  ",।।13.6।।
ASHTAVAKRA GITA,"सुखादिरूपानियमं भावेष्वालोक्य भूरिशः।,शुभाशुभे विहायास्मादहमासे यथासुखम्।।13.7।।   ,  ,              ",।।13.7।।
ASHTAVAKRA GITA," ,                   जनक उवाच।,प्रकृत्या शून्यचित्तो यः प्रमादाद्भावभावनः।,निद्रितो बोधित इव क्षीणसंस्मरणो हि सः।।14.1।।  ",।।14.1।।
ASHTAVAKRA GITA,"क्व धनानि क्व मित्राणि क्व मे विषयदस्यवः।,क्व शास्त्रं क्व च विज्ञानं यदा मे गलिता स्पृहा।।14.2।।  ",।।14.2।।
ASHTAVAKRA GITA,"विज्ञाते साक्षिपुरुषे परमात्मनि चेश्वरे।,नैराश्ये बन्धमोक्षे च न चिन्ता मुक्तये मम।।14.3।।  ",।।14.3।।
ASHTAVAKRA GITA,"अन्तर्विकल्पशून्यस्य बहिः स्वच्छन्दचारिणः।,भ्रान्तस्येव दशास्तास्तास्तादृशा एव जानते।।14.4।। ,         ,              ",।।14.4।।
ASHTAVAKRA GITA," ,                   अष्टावक्र उवाच।,यथातथोपदेशेन कृतार्थः सत्त्वबुद्धिमान्।,आजीवमपि जिज्ञासुः परस्तत्र विमुह्यति।।15.1।।  ",।।15.1।।
ASHTAVAKRA GITA,"मोक्षो विषयवैरस्यं बन्धो वैषयिको रसः।,एतावदेव विज्ञानं यथेच्छसि तथा कुरु।।15.2।।  ",।।15.2।।
ASHTAVAKRA GITA,"वाग्मिप्राज्ञमहोद्योगं जनं मूकजडालसम्।,करोति तत्त्वबोधोऽयमतस्त्यक्तो बुभुक्षुभिः।।15.3।।  ",।।15.3।।
ASHTAVAKRA GITA,"न त्वं देहो न ते देहो भोक्ता कर्ता न वा भवान्।,चिद्रूपोऽसि सदा साक्षी निरपेक्षः सुखं चर।।15.4।।  ",।।15.4।।
ASHTAVAKRA GITA,"रागद्वेषौ मनोधर्मौ न मनस्ते कदाचन।,निर्विकल्पोऽसि बोधात्मा निर्विकारः सुखं चर।।15.5।।  ",।।15.5।।
ASHTAVAKRA GITA,"सर्वभूतेषु चात्मानं सर्वभूतानि चात्मनि।,विज्ञाय निरहंकारो निर्ममस्त्वं सुखी भव।।15.6।।  ",।।15.6।।
ASHTAVAKRA GITA,"विश्वं स्फुरति यत्रेदं तरङ्गा इव सागरे।,तत्त्वमेव न सन्देहश्चिन्मूर्ते विज्वरो भव।।15.7।।  ",।।15.7।।
ASHTAVAKRA GITA,"श्रद्धस्व तात श्रद्धस्व नात्र मोहं कुरुष्व भोः।,ज्ञानस्वरूपो भगवानात्मा त्वं प्रकृतेः परः।।15.8।।  ",।।15.8।।
ASHTAVAKRA GITA,"गुणैः संवेष्टितो देहस्तिष्ठत्यायाति याति च।,आत्मा न गन्ता नागन्ता किमेनमनुशोचसि।।15.9।।  ",।।15.9।।
ASHTAVAKRA GITA,"देहस्तिष्ठतु कल्पान्तं गच्छत्वद्यैव वा पुनः।,क्व वृद्धिः क्व च वा हानिस्तव चिन्मात्ररूपिणः।।15.10।।  ",।।15.10।।
ASHTAVAKRA GITA,"त्वय्यनन्तमहाम्भोधौ विश्ववीचिः स्वभावतः।,उदेतु वास्तमायातु न ते वृद्धिर्न वा क्षतिः।।15.11।।  ",।।15.11।।
ASHTAVAKRA GITA,"तात चिन्मात्ररूपोऽसि न ते भिन्नमिदं जगत्।,अतः कस्य कथं कुत्र हेयोपादेयकल्पना।।15.12।।  ",।।15.12।।
ASHTAVAKRA GITA,"एकस्मिन्नव्यये शान्ते चिदाकाशेऽमले त्वयि।,कुतो जन्म कुतः कर्म कुतोऽहंकार एव च।।15.13।।  ",।।15.13।।
ASHTAVAKRA GITA,"यत्त्वं पश्यसि तत्रैकस्त्वमेव प्रतिभाससे।,किं पृथक् भासते स्वर्णात् कटकाङ्गदनूपुरम्।।15.14।।  ",।।15.14।।
ASHTAVAKRA GITA,"अयं सोऽहमयं नाहं विभागमिति सन्त्यज।,सर्वमात्मेति निश्चित्य निःसङ्कल्पः सुखी भव।।15.15।।  ",।।15.15।।
ASHTAVAKRA GITA,"तवैवाज्ञानतो विश्वं त्वमेकः परमार्थतः।,त्वत्तोऽन्यो नास्ति संसारी नासंसारी च कश्चन।।15.16।।  ",।।15.16।।
ASHTAVAKRA GITA,"भ्रान्तिमात्रमिदं विश्वं न किञ्चिदिति निश्चयी।,निर्वासनः स्फूर्तिमात्रो न किञ्चिदिव शाम्यति।।15.17।।  ",।।15.17।।
ASHTAVAKRA GITA,"एक एव भवाम्भोधावासीदस्ति भविष्यति।,न ते बन्धोऽस्ति मोक्षो वा कृतकृत्यः सुखं चर।।15.18।।  ",।।15.18।।
ASHTAVAKRA GITA,"मा सङ्कल्पविकल्पाभ्यां चित्तं क्षोभय चिन्मय।,उपशाम्य सुखं तिष्ठ स्वात्मन्यानन्दविग्रहे।।15.19।।  ",।।15.19।।
ASHTAVAKRA GITA,"त्यजैव ध्यानं सर्वत्र मा किञ्चिद्धृदि धारय।,आत्मा त्वं मुक्त एवासि किं विमृश्य करिष्यसि।।15.20।।,   ,              ",।।15.20।।
ASHTAVAKRA GITA," ,                अष्टावक्र उवाच।,आचक्ष्व शृणु वा तात नानाशास्त्राण्यनेकशः।,तथापि न त्व स्वास्थ्यं सर्वविस्मरणादृते।।16.1।।  ",।।16.1।।
ASHTAVAKRA GITA,"भोगं कर्म समाधिं वा कुरु विज्ञ तथापि ते।,चित्तं निरस्तसर्वाशमत्यर्थं रोचयिष्यति।।16.2।।  ",।।16.2।।
ASHTAVAKRA GITA,"आयासात् सकलो दुःखी नैनं जानाति कश्चन।,अनेनैवोपदेशेन धन्यः प्राप्नोति निर्वृतिम्।।16.3।।  ",।।16.3।।
ASHTAVAKRA GITA,"व्यापारे खिद्यते यस्तु निमेषोन्मेषयोरपि।,तस्यालस्यधुरीणस्य सुखं नान्यस्य कस्यचित्।।16.4।।  ",।।16.4।।
ASHTAVAKRA GITA,"इदं कृतमिदं नेति द्वन्द्वैर्मुक्तं यदा मनः।,धर्मार्थकाममोक्षेषु निरपेक्षं तदा भवेत्।।16.5।।  ",।।16.5।।
ASHTAVAKRA GITA,"विरक्तो विषयद्वेष्टा रागी विषयलोलुपः।,ग्रहमोक्षविहीनस्तु न विरक्तो न रागवान्।।16.6।।  ",।।16.6।।
ASHTAVAKRA GITA,"हेयोपादेयता तावत् संसारविटपांकुरः।,स्पृहा जीवति यावद्वै निर्विचारदशास्पदम्।।16.7।।  ",।।16.7।।
ASHTAVAKRA GITA,"प्रवृत्तौ जायते रागो निवृत्तौ द्वेष एव हि।,निर्द्वन्द्वो बालवद्धीमानेवमेव व्यवस्थितः।।16.8।।  ",।।16.8।।
ASHTAVAKRA GITA,"हातुमिच्छति संसारं रागी दुःखजिहासया।,वीतरागो हि निर्दुःखस्तस्मिन्नपि न खिद्यति।।16.9।।  ",।।16.9।।
ASHTAVAKRA GITA,"यस्याभिमानो मोक्षेऽपि देहेऽपि ममता तथा।,न च ज्ञानी न वा योगी केवलं दुःखभागसौ।।16.10।।  ",।।16.10।।
ASHTAVAKRA GITA,"हरो यद्युपदेष्टा ते हरिः कमलजोऽपि वा।,तथापि न तव स्वास्थ्यं सर्वविस्मरणादृते।।16.11।। ,              ",।।16.11।।
ASHTAVAKRA GITA," ,                    ,अष्टावक्र उवाच।,तेन ज्ञानफलं प्राप्तं योगाभ्यासफलं तथा।,तृप्तः स्वच्छेन्द्रियो नित्यमेकाकी रमते तु यः।।17.1।।  ",।।17.1।।
ASHTAVAKRA GITA,"न कदाचिज्जगत्यस्मिन् तत्त्वज्ञो हन्त खिद्यति।,यत एकेन तेनेदं पूर्णं ब्रह्माण्डमण्डलम्।।17.2।।  ",।।17.2।।
ASHTAVAKRA GITA,"न जातु विषयाः केऽपि स्वारामं हर्षयन्त्यमी।,सल्लकीपल्लवप्रीतमिवेमं निम्बपल्लवाः।।17.3।।  ",।।17.3।।
ASHTAVAKRA GITA,"यस्तु भोगेषु भुक्तेषु न भवत्यधिवासितः।,अभुक्तेषु निराकाङ्क्षी तादृशो भवदुर्लभः।।17.4।।  ",।।17.4।।
ASHTAVAKRA GITA,"बुभुक्षुरिह संसारे मुमुक्षुरपि दृश्यते।,भोगमोक्षनिराकाङ्क्षी विरलो हि महाशयः।।17.5।।  ",।।17.5।।
ASHTAVAKRA GITA,"धर्मार्थकाममोक्षेषु जीविते मरणे तथा।,कस्याप्युदारचित्तस्य हेयोपादेयता न हि।।17.6।।  ",।।17.6।।
ASHTAVAKRA GITA,"वाञ्छा न विश्वविलये न द्वेषरतस्य च स्थितौ।,यथा जीविकया तस्माद्धन्य आस्ते यथासुखम्।।17.7।।  ",।।17.7।।
ASHTAVAKRA GITA,"कृतार्थोऽनेन ज्ञानेनेत्येवं गलितधीः कृती।,पश्यन् शृण्वन् स्पृशन् जिघ्रन्नश्नन्नास्ते यथासुखम्।।17.8।।  ",।।17.8।।
ASHTAVAKRA GITA,"शून्या दृष्टिर्वृथा चेष्टा विकलानीन्द्रियाणि च।,न स्पृहा न विरक्तिर्वा क्षीणंसारसागरे।।17.9।।  ",।।17.9।।
ASHTAVAKRA GITA,"न जागर्ति न निद्राति नोन्मीलति न मीलति।,अहो परदशा क्वापि वर्तते मुक्तचेतसः।।17.10।।  ",।।17.10।।
ASHTAVAKRA GITA,"सर्वत्र दृश्यते स्वस्थः सर्वत्र विमलाशयः।,समस्तवासनामुक्तो मुक्तः सर्वत्र राजते।।17.11।।  ",।।17.11।।
ASHTAVAKRA GITA,"पश्यन् शृण्वन् स्पृशन् जिघ्रन्नश्चन् गृह्णन् वदन् व्रजन्।,ईहितानीहितैर्मुक्तो मुक्त एव महाशयः।।17.12।।  ",।।17.12।।
ASHTAVAKRA GITA,"न निन्दति न च स्तौति न हृष्यति न कुप्यति।,न ददाति न गृह्णाति मुक्तः सर्वत्र नीरसः।।17.13।।  ",।।17.13।।
ASHTAVAKRA GITA,"सानुरागां स्त्रियं दृष्ट्वा मृत्युं वा समुपस्थितम्।,अविह्वलमनाः स्वस्थो मुक्त एव महाशयः।।17.14।।  ",।।17.14।।
ASHTAVAKRA GITA,"सुखे दुःखे नरे नार्यां सम्पत्सु च विपत्सु च।,विशेषो नैव धीरस्य सर्वत्रसमदर्शिनः।।17.15।।  ",।।17.15।।
ASHTAVAKRA GITA,"न हिंसा नैव कारुण्यं नौद्धत्यं न च दीनता।,नाश्चर्यं नैव च क्षोभः क्षीणसंसरणेऽनरे।।17.16।।  ",।।17.16।।
ASHTAVAKRA GITA,"न मुक्तो विषयद्वेष्टा न वा विषयलोलुपः।,असंसक्तमना नित्यं प्राप्तं प्राप्तमुपाश्नुते।।17.17।।  ",।।17.17।।
ASHTAVAKRA GITA,"समाधानासमाधानहिताहितविकल्पनाः।,शून्यचित्तो न जानाति कैवल्यमिव संस्थितः।।17.18।।  ",।।17.18।।
ASHTAVAKRA GITA,"निर्ममो निरहङ्कारो न किञ्चिदिति निश्चितः।,अन्तर्गलितसर्वाशः कुर्वन्नपि करोति न।।17.19।।  ",।।17.19।।
ASHTAVAKRA GITA,"मनःप्रकाशसम्मोहस्वप्नजाड्यविवर्जितः।,दशां कामपि संप्राप्तो भवेद्गलितमानसः।।17.20।।,       ,              ",।।17.20।।
ASHTAVAKRA GITA," ,                  अष्टावक्र उवाच।,यस्य बोधोदये तावत् स्वप्नवद्भवति भ्रमः।,तस्मै सुखैकरूपाय नमः शान्ताय तेजसे।।18.1।।  ",।।18.1।।
ASHTAVAKRA GITA,"अर्जयित्वाऽखिलानर्थान् भोगानाप्नोति षुष्कलान्।,न हि सर्वपरित्यागमन्तरेण सुखी भवेत्।।18.2।।  ",।।18.2।।
ASHTAVAKRA GITA,"कर्तव्यदुःखमार्तण्डज्वालादग्धान्तरात्मनः।,कुतः प्रशमपीयूषधारासारमृते सुखम्।।18.3।।  ",।।18.3।।
ASHTAVAKRA GITA,"भवोऽयं भावनामात्रो न किञ्चित् परमार्थतः।,नास्त्यभावः स्वभावानां भावाभावविभाविनाम्।।18.4।।  ",।।18.4।।
ASHTAVAKRA GITA,"न दूरं न च सङ्कोचाल्लब्धमेवात्मनः पदम्।,निर्विकल्पं निरायासं निर्विकारं निरञ्जनम्।।18.5।।  ",।।18.5।।
ASHTAVAKRA GITA,"व्यामोहमात्रविरतौ स्वरूपादानमात्रतः।,वीतशोका विराजन्ते निरावरणदृष्टयः।।18.6।।  ",।।18.6।।
ASHTAVAKRA GITA,"समस्तं कल्पनामात्रमात्मा मुक्तः सनातनः।,इति विज्ञाय धीरो हि किमभ्यस्यति बालवत्।।18.7।।  ",।।18.7।।
ASHTAVAKRA GITA,"आत्मा ब्रह्मेति निश्चित्य भावाभावौ च कल्पितौ।,निष्कामः किं विजानाति किं ब्रूते च करोति किम्।।18.8।।  ",।।18.8।।
ASHTAVAKRA GITA,"अयं सोऽहमयं नाहमिति क्षीणा विकल्पनाः।,सर्वमात्मेति निश्चित्य तूष्णीम्भूतस्य योगिनः।।18.9।।  ",।।18.9।।
ASHTAVAKRA GITA,"न विक्षेपो न चैकाग्र्यं नातिबोधो न मूढता।,न सुखं न च वा दुःखमुपशान्तस्य योगिनः।।18.10।।  ",।।18.10।।
ASHTAVAKRA GITA,"स्वाराज्ये भैक्ष्यवृत्तौ च लाभालाभे जने वने।,निर्विकल्पस्वभावस्य न विशेषोऽस्ति योगिनः।।18.11।।  ",।।18.11।।
ASHTAVAKRA GITA,"क्व धर्मः क्व च वा कामः क्व चार्थः क्व विवेकिता।,इदं कृतमिदं नेति द्वन्द्वैर्मुक्तस्य योगिनः।।18.12।।  ",।।18.12।।
ASHTAVAKRA GITA,"कृत्यं किमपि नैवास्ति न कापि हृदि रञ्जना।,यथाजीवनमेवेह जीवन्मुक्तस्य योगिनः।।18.13।।  ",।।18.13।।
ASHTAVAKRA GITA,"क्व मोहः क्व च वा विश्वं क्व तद्धानं क्व मुक्तता।,सर्वसङ्कल्पसीमायां विश्रान्तस्य महात्मनः।।18.14।।  ",।।18.14।।
ASHTAVAKRA GITA,"येन विश्वमिदं दृष्टं स नास्तीति करोतु वै।,निर्वासनः किं कुरुते पश्यन्नपि न पश्यति।।18.15।।  ",।।18.15।।
ASHTAVAKRA GITA,"येन दृष्टं परं ब्रह्म सोऽहं ब्रह्म ति चिन्तयेत्।,किं चिन्तयति निश्चिन्तो द्वितीयं यो न पश्यति।।18.16।।  ",।।18.16।।
ASHTAVAKRA GITA,"दृष्टो येनात्मविक्षेपो निरोधं कुरुते त्वसौ।,उदारस्तु न विक्षिप्तः साध्याभावात्करोति किम्।।18.17।।  ",।।18.17।।
ASHTAVAKRA GITA,"धीरो लोकविपर्यस्तो वर्तमानोऽपि लोकवत्।,न समाधिं न विक्षेपं न लेपं स्वस्य पश्यति।।18.18।।  ",।।18.18।।
ASHTAVAKRA GITA,"भावाभावविहीनो यस्तृप्तो निर्वासनो बुधः।,नैव किञ्चित् कृतं तेन लोकदृष्ट्या विकुर्वता।।18.19।।  ",।।18.19।।
ASHTAVAKRA GITA,"प्रवृत्तौ वा निवृत्तौ वा नैव धीरस्य दुर्ग्रहः।,यदा यत्कर्तुमायाति तत्कृत्वा तिष्ठतः सुखम्।।18.20।।  ",।।18.20।।
ASHTAVAKRA GITA,"निर्वासनो निरालम्बः स्वच्छन्दो मुक्तबन्धनः।,क्षिप्तः संस्कारवातेन चेष्टते शुष्कपर्णवत्।।18.21।।  ",।।18.21।।
ASHTAVAKRA GITA,"असंसारस्य तु क्वापि न हर्षो न विषादता।,स शीतलमना नित्यं विदेह इव राजते।।18.22।।  ",।।18.22।।
ASHTAVAKRA GITA,"कुत्रापि न जिहासास्ति नाशो वापि न कुत्रचित्।,आत्मारामस्य धीरस्य शीतलाच्छतरात्मनः।।18.23।।  ",।।18.23।।
ASHTAVAKRA GITA,"प्रकृत्या शून्यचित्तस्य कुर्वतोऽस्य यदृच्छया।,प्राकृतस्येव धीरस्य न मानो नावमानता।।18.24।।  ",।।18.24।।
ASHTAVAKRA GITA,"कृतं देहेन कर्मेदं न मया शुद्धरूपिणा।,इति चिन्तानुरोधी यः कुर्वन्नपि करोति न।।18.25।।  ",।।18.25।।
ASHTAVAKRA GITA,"अतद्वादीव कुरुते न भवेदपि बालिशः।,जीवन्मुक्तः सुखी श्रीमान् संसरन्नपि शोभते।।18.26।।  ",।।18.26।।
ASHTAVAKRA GITA,"नानाविचारसुश्रान्तो धीरो विश्रान्तिमागतः।,न कल्पते न जानाति न शृणोति न पश्यति।।18.27।।  ",।।18.27।।
ASHTAVAKRA GITA,"असमाघेरविक्षेपान्न मुमुक्षुर्न चेतरः।,निश्चित्य कल्पितं पश्यन् ब्रह्मैवास्ते महाशयः।।18.28।।  ",।।18.28।।
ASHTAVAKRA GITA,"यस्यान्तः स्यादहङ्कारो न करोति करोति सः।,निरहङ्कारधीरेण न किञ्चिद्धि कृतं कृतम्।।18.29।।  ",।।18.29।।
ASHTAVAKRA GITA,"नोद्विग्नं न च सन्तुष्मकर्तृ स्पन्दवर्जितम्।,निराशं गतसन्देहं चित्तं मुक्तस्य राजते।।18.30।।  ",।।18.30।।
ASHTAVAKRA GITA,"निर्ध्यातुं चेष्टितुं वापि यच्चित्तं न प्रवर्तते।,निर्निमित्तमिदं किन्तु निर्ध्यायति विचेष्टते।।18.31।।  ",।।18.31।।
ASHTAVAKRA GITA,"तत्त्वं यथार्थमाकर्ण्य मन्दः प्राप्नोति मूढताम्।,अथवायाति सङ्कोचममूढः कोऽपि मूढवत्।।18.32।।  ",।।18.32।।
ASHTAVAKRA GITA,"एकाग्रता निरोधो वा मूढैरभ्यस्यते भृशम्।,धीराः कृत्यं न पश्यन्ति सुप्तवत् स्वपदे स्थिताः।।18.33।।  ",।।18.33।।
ASHTAVAKRA GITA,"अप्रयत्नात् प्रयत्नाद्वा मूढो नाप्नोति निर्वृतिम्।,तत्त्वनिश्चयमात्रेण प्राज्ञो भवति निर्वृतः।।18.34।।  ",।।18.34।।
ASHTAVAKRA GITA,"शुद्धं बुद्धं प्रियं पूर्णं निष्प्रपञ्चं निरामयम्।,आत्मानं तं न जानन्ति तत्राभ्यासपरा जनाः।।18.35।।  ",।।18.35।।
ASHTAVAKRA GITA,"नाप्नोति कर्मणा मोक्षं विमूढोऽभ्यासरूपिणा।,धन्यो विज्ञानमात्रेण मुक्तस्तिष्ठत्यविक्रियः।।18.36।।  ",।।18.36।।
ASHTAVAKRA GITA,"मूढो नाप्नोति तद्ब्रह्म यतो भवितुमिच्छति।,अनिच्छन्नपि धीरो हि परब्रह्मस्वरूपभाक्।।18.37।।  ",।।18.37।।
ASHTAVAKRA GITA,"निराधारा ग्रहव्यग्रा मूढाः संसारपोषकाः।,एतस्यानर्थमूलस्य मूलच्छेदः कृतो बुधैः।।18.38।।  ",।।18.38।।
ASHTAVAKRA GITA,"न शान्तिं लभते मूढो यतः शमितुमिच्छति।,धीरस्तत्त्वं विनिश्चित्य सर्वदा शान्तमानसः।।18.39।।  ",।।18.39।।
ASHTAVAKRA GITA,"क्वात्मनो दर्शनं तस्य यद्दृष्टमवलम्बते।,धीरास्तं तं न पश्यन्ति पश्यन्त्यात्मानमव्ययम्।।18.40।।  ",।।18.40।।
ASHTAVAKRA GITA,"क्व निरोधो विमूढस्य यो निर्बन्धं करोति वै।,स्वारामस्यैव धीरस्य सर्वदाऽसावकृत्रिमः।।18.41।।  ",।।18.41।।
ASHTAVAKRA GITA,"भावस्य भावकः कश्चिन्न किञ्चिद्भावकोऽपरः।,उभयाभावकः कश्चिदेवमेव निराकुलः।।18.42।।  ",।।18.42।।
ASHTAVAKRA GITA,"शुद्धमद्वयमात्मानं भावयन्ति कुबुद्धयः।,न तु जानन्ति संमोहाद्यावज्जीवमनिर्वृताः।।18.43।।  ",।।18.43।।
ASHTAVAKRA GITA,"मुमुक्षोर्बुद्धिरालम्बमन्तरेण न विद्यते।,निरालम्बैव निष्कामा बुद्धिर्मुक्तस्य सर्वदा।।18.44।।  ",।।18.44।।
ASHTAVAKRA GITA,"विषयद्वीपिनो वीक्ष्य चकिताः शरणार्थिनः।,विशन्ति झटिति क्रोडं निरोधैकाग्रसिद्धये।।18.45।।  ",।।18.45।।
ASHTAVAKRA GITA,"निर्वासनं हरिं दृष्ट्वा तूष्णीं विषयदन्तिनः।,पलायन्ते न शक्तास्ते सेवन्ते कृतचाटवः।।18.46।।  ",।।18.46।।
ASHTAVAKRA GITA,"न मुक्तिकारिकां धत्ते निःशङ्को युक्तमानसः।,पश्यन् शृण्वन् स्पृशन् जिघ्रन्नश्नन्नास्ते यथासुखम्।।18.47।।  ",।।18.47।।
ASHTAVAKRA GITA,"वस्तुश्रवणमात्रेण शुद्धबुद्धिर्निराकुलः।,नैवाचारमनाचारमौदास्यं वा प्रपश्यति।।18.48।।  ",।।18.48।।
ASHTAVAKRA GITA,"यदा यत्कर्तुमायाति तदा तत्कुरुते ऋजुः।,शुभं वाप्यशुभं वापि तस्य चेष्टा हि बालवत्।।18.49।।  ",।।18.49।।
ASHTAVAKRA GITA,"स्वातन्त्र्यात् सुखमाप्नोति स्वातन्त्र्याल्लभते परम्।,स्वातन्त्र्यान्निर्वृत्तिं गच्छेत् स्वातन्त्र्यात् परमं पदम्।।18.50।।  ",।।18.50।।
ASHTAVAKRA GITA,"अकर्तृत्वमभोक्तृत्वं स्वात्मनो मन्यते यदा।,तदा क्षीणा भवन्त्येव समस्ताश्चित्तवृत्तयः।।18.51।।  ",।।18.51।।
ASHTAVAKRA GITA,"उच्छृङ्खलाप्यकृतिका स्थितिर्धीरस्य राजते।,न तु सस्पृहचित्तस्य शान्तिर्मूढस्य कृत्रिमा।।18.52।।  ",।।18.52।।
ASHTAVAKRA GITA,"विलसन्ति महाभोगैर्विशन्ति गिरिगह्वरान्।,निरस्तकल्पना धीरा अबद्धा मुक्तबुद्धयः।।18.53।।  ",।।18.53।।
ASHTAVAKRA GITA,"श्रोत्रियं देवतां तीर्थमङ्गनां भूपतिं प्रियम्।,दृष्ट्वा सम्पूज्य धीरस्य न कापि हृदि वासना।।18.54।।  ",।।18.54।।
ASHTAVAKRA GITA,"भृत्यैः पुत्रैः कलत्रैश्च दौहित्रैश्चापि गोत्रजैः।,विहस्य धिक्कृतो योगी न याति विकृतिं मनाक्।।18.55।।  ",।।18.55।।
ASHTAVAKRA GITA,"सन्तुष्टोऽपि न सन्तुष्ठः खिन्नोऽपि न च खिद्यते।,तस्याश्चर्यदशां तां तां तादृशा एव जानते।।18.56।।  ",।।18.56।।
ASHTAVAKRA GITA,"कर्तव्यतैव संसारो न तां पश्यन्ति सूरयः।,शून्याकारा निराकारा निर्विकारा निरामयाः।।18.57।।  ",।।18.57।।
ASHTAVAKRA GITA,"अकुर्वन्नपि संक्षोभात् व्यग्रः सर्वत्र मूढधीः।,कुर्वन्नपि तु कत्यानि कुशलो हि निराकुलः।।18.58।।  ",।।18.58।।
ASHTAVAKRA GITA,"सुखमास्ते सुखं शेते सुखमायाति याति च।,सुखं वक्ति सुखं भुङ्क्ते व्यवहारेऽपि शान्तधीः।।18.59।।  ",।।18.59।।
ASHTAVAKRA GITA,"स्वभावाद्यस्य नैवार्तिर्लोकवद्व्यवहारिणः।,महाह्रद इवाक्षोभ्यो गतक्लेशः सुशोभते।।18.60।।  ",।।18.60।।
ASHTAVAKRA GITA,"निवृत्तिरपि मूढस्य प्रवृत्तिरुपजायते।,प्रवृत्तिरपि धीरस्य निवृत्तिफलभागिनी।।18.61।।  ",।।18.61।।
ASHTAVAKRA GITA,"परिग्रहेषु वैराग्यं प्रायो मूढस्य दृश्यते।,देहे विगलिताशस्य क्व रागः क्व विरागता।।18.62।।  ",।।18.62।।
ASHTAVAKRA GITA,"भावनाभावनासक्ता दृष्टिर्मूढस्य सर्वदा।,भाव्यभावनया सा तु स्वस्थस्यादृष्टिरूपिणी।।18.63।।  ",।।18.63।।
ASHTAVAKRA GITA,"सर्वारम्भेषु निष्कामो यश्चरेद्बालवन्मुनिः।,न लेपस्तस्य शुद्धस्य क्रियमाणेऽपि कर्मणि।।18.64।।  ",।।18.64।।
ASHTAVAKRA GITA,"स एव धन्य आत्मज्ञः सर्वभावेषु यः समः।,पश्यन् शृण्वन् स्पृशन् जिघ्रन्नश्नन्निस्तर्षमानसः।।18.65।।  ",।।18.65।।
ASHTAVAKRA GITA,"क्व संसारः क्व चाभासः क्व साध्यं क्व च साधनम्।,आकाशस्येव धीरस्य निर्विकल्पस्य सर्वदा।।18.66।।  ",।।18.66।।
ASHTAVAKRA GITA," ,स जयत्यर्थसंन्यासी पूर्णस्वरसविग्रहः।,अकृत्रिमोऽनवच्छिन्ने समाधिर्यस्य वर्तते।।18.67।।  ",।।18.67।।
ASHTAVAKRA GITA,"बहुनात्र किमुक्तेन ज्ञाततत्त्वो महाशयः।,भोगमोक्षनिराकांक्षी सदा सर्वत्र नीरसः।।18.68।।  ",।।18.68।।
ASHTAVAKRA GITA,"महदादि जगद्द्वैतं नाममात्रविजृम्भितम्।,विहाय शुद्धबोधस्य किं कृत्यमवशिष्यते।।18.69।।  ",।।18.69।।
ASHTAVAKRA GITA,"भ्रमभूतमिदं सर्वं किञ्चिन्नास्तीति निश्चयी।,अलक्ष्यस्फुरणः शुद्धः स्वभावेनैव शाम्यति।।18.70।।  ",।।18.70।।
ASHTAVAKRA GITA,"शुद्धस्फुरणरूपस्य दृश्यभावमपश्यतः।,क्व विधिः क्व च वैराग्यं क्व त्यागः क्व शमोऽपि वा।।18.71।।  ",।।18.71।।
ASHTAVAKRA GITA,"स्फुरतोऽनन्तरूपेण प्रकृतिं च न पश्यतः।,क्व बन्धः क्व च वा मोक्षः क्व हर्षः क्व विषादिता।।18.72।।  ",।।18.72।।
ASHTAVAKRA GITA,"बुद्धिपर्यन्तसंसारे मायामात्रं विवर्तते।,निर्ममो निरहङ्कारो निष्कामः शोभते बुधः।।18.73।।  ",।।18.73।।
ASHTAVAKRA GITA,"अक्षयं गतसन्तापमात्मानं पश्यतो मुनेः।,क्व विद्या च क्व वा विश्वं क्व देहोऽहं ममेति वा।।18.74।।  ",।।18.74।।
ASHTAVAKRA GITA,"निरोधादीनि कर्माणि जहाति जडधीर्यदि।,मनोरथान् प्रलापांश्च कर्तृमाप्नोत्यतत्क्षणात्।।18.75।।  ",।।18.75।।
ASHTAVAKRA GITA,"मन्दः श्रुत्वापि तद्वस्तु न जहाति विमूढताम्।,निर्विकल्पो बहिर्यत्नादन्तर्विषयलालसः।।18.76।।  ",।।18.76।।
ASHTAVAKRA GITA,"ज्ञानाद्गलितकर्मा यो लोकदृष्ट्यापि कर्मकृत्।,नाप्नोत्यवसरं कर्तुं वक्तुमेव न किञ्चन।।18.77।।  ",।।18.77।।
ASHTAVAKRA GITA,"क्व तमः क्व प्रकाशो वा हानं क्व च न किञ्चन।,निर्विकारस्य धीरस्य निरातङ्कस्य सर्वदा।।18.78।।  ",।।18.78।।
ASHTAVAKRA GITA,"क्व धैर्यं क्व विवेकित्वं क्व निरातङ्कतापि वा।,अनिर्वाच्यस्वभावस्य निःस्वभावस्य योगिनः।।18.79।।  ",।।18.79।।
ASHTAVAKRA GITA,"न स्वर्गो नैव नरको जीवन्मुक्तिर्न चैव हि।,बहुनात्र किमुक्तेन योगदृष्ट्या न किञ्चन।।18.80।।  ",।।18.80।।
ASHTAVAKRA GITA,"नैव प्रार्थयते लाभं नालाभेनानुशोचति।,धीरस्य शीतलं चित्तममृतेनैव पूरितम्।।18.81।।  ",।।18.81।।
ASHTAVAKRA GITA,"न शान्तं स्तौति निष्कामो न दुष्टमपि निन्दति।,समदुःखसुखस्तृप्तः किञ्चित् कृत्यं न पश्यति।।18.82।।  ",।।18.82।।
ASHTAVAKRA GITA,"धीरो न द्वेष्टि संसारमात्मानं न दिदृक्षति।,हर्षामर्षविनिर्मुक्तो न मृतो न च जीवति।।18.83।।  ",।।18.83।।
ASHTAVAKRA GITA,"निःस्नेहः पुत्रदारादौ निष्कामो विषयेषु च।,निश्चिन्तः स्वशरीरेऽपि निराशः शोभते बुधः।।18.84।।  ",।।18.84।।
ASHTAVAKRA GITA,"तुष्टिः सर्वत्र धीरस्य यथापतितवर्तिनः।,स्वच्छन्दं चरतो देशान्यत्रास्तमितशायिनः।।18.85।।  ",।।18.85।।
ASHTAVAKRA GITA,"पततूदेतु वा देहो नास्य चिन्ता महात्मनः।,स्वभावभूमिविश्रान्तिविस्मृताशेषसंसृतेः।।18.86।।  ",।।18.86।।
ASHTAVAKRA GITA,"अकिञ्चनः कामचारो निर्द्वन्द्वश्छिन्नसंशयः।,असक्तः सर्वभावेषु केवलो रमते बुधः।।18.87।।  ",।।18.87।।
ASHTAVAKRA GITA,"निर्ममः शोभते धीरः समलोष्टाश्मकाञ्चनः।,सुभिन्नहृदयग्रन्थिर्विनिर्धूतरजस्तमः।।18.88।।  ",।।18.88।।
ASHTAVAKRA GITA,"सर्वत्रानवधानस्य न किञ्चिद्वासना हृदि।,मुक्तात्मनो वितृप्तस्य तुलना केन जायते।।18.89।।  ",।।18.89।।
ASHTAVAKRA GITA,"जानन्नपि न जानाति पश्यन्नपि न पश्यति।,ब्रूवन्नपि न च ब्रूते कोऽन्यो निर्वासनादृते।।18.90।।  ",।।18.90।।
ASHTAVAKRA GITA,"भिक्षुर्वा भूपतिर्वापि यो निष्कामः स शोभते।,भावेषु गलिता यस्य शोभनाशोभना मतिः।।18.91।।  ",।।18.91।।
ASHTAVAKRA GITA,"क्व स्वाच्छन्द्यं क्व सङ्कोचः क्व वा तत्त्वविनिश्चयः।,निर्व्याजार्जवभूतस्य चरितार्थस्य योगिनः।।18.92।।  ",।।18.92।।
ASHTAVAKRA GITA,"आत्मविश्रान्तितृप्तेन निराशेन गतार्तिना।,अन्तर्यदनुभूयेत तत्कथं कस्य कथ्यते।।18.93।।  ",।।18.93।।
ASHTAVAKRA GITA,"सुप्तोऽपि न सुषुप्तौ च स्वप्नेऽपि शयितो न च।,जागरेऽपि न जागर्ति धीरस्तृप्तः पदे पदे।।18.94।।  ",।।18.94।।
ASHTAVAKRA GITA,"ज्ञः सचिन्तोऽपि निश्चिन्तः सेन्द्रियोऽपि निरिन्द्रियः।,सुबुद्धिरपि निर्बुद्धिः साहङ्कारोऽनहंकृतिः।।18.95।।  ",।।18.95।।
ASHTAVAKRA GITA,"न सुखी न च वा दुःखी न विरक्तो न सङ्गवान्।,न मुमुक्षुर्न वा मुक्तो न किञ्चिन्न च किञ्चन।।18.96।।  ",।।18.96।।
ASHTAVAKRA GITA,"विक्षेपेऽपि न विक्षिप्तः समाधौ न समाधिमान्।,जाड्येऽपि न जडो धन्यः पाण्डित्येऽपि न पण्डितः।।18.97।।  ",।।18.97।।
ASHTAVAKRA GITA,"मुक्तो यथास्थितिस्वस्थः कृतकर्तव्यनिर्वृतः।,समः सर्वत्र वैतृष्ण्यान्न स्मरत्यकृतं कृतम्।।18.98।।  ",।।18.98।।
ASHTAVAKRA GITA,"न प्रीयते वन्द्यमानो निन्द्यमानो न कुप्यति।,नैवोद्विजति मरणे जीवने नाभिनन्दति।।18.99।।  ",।।18.99।।
ASHTAVAKRA GITA,"न धावति जनाकीर्णं नारण्यमुपशान्तधीः।,यथातथा यत्रतत्र सम एवावतिष्ठते।।18.100।।,      ,              ",।।18.100।।
ASHTAVAKRA GITA," ,                   जनक उवाच।,तत्त्वविज्ञानसन्दंशमादाय हृदयोदरात्।,नानाविधपरामर्शशल्योद्धारः कृतो मया।।19.1।।  ",।।19.1।।
ASHTAVAKRA GITA,"क्व धर्मः क्व च वा कामः क्व चार्थः क्व विवेकिता।,क्व द्वैतं क्व च वाऽद्वैतं स्वमहिम्नि स्थितस्य मे।।19.2।।  ",।।19.2।।
ASHTAVAKRA GITA,"क्व भूतं क्व भविष्यद्वा वर्तमानमपि क्व वा।,क्व देशः क्व च वा नित्यं स्वमहिम्नि स्थितस्य मे।।19.3।।  ",।।19.3।।
ASHTAVAKRA GITA,"क्व चात्मा क्व च वानात्मा क्व शुभं क्वाशुभं तथा।,क्व चिन्ता क्व च वाचिन्ता स्वमहिम्नि स्थितस्य मे।।19.4।।  ",।।19.4।।
ASHTAVAKRA GITA,"क्व स्वप्नः क्व सुषुप्तिर्वा क्व च जागरणं तथा।,क्व तुरीयं भयं वापि स्वमहिम्नि स्थितस्य मे।।19.5।।  ",।।19.5।।
ASHTAVAKRA GITA,"क्व दूरं क्व समीपं वा बाह्यं क्वाभ्यन्तरं क्व वा।,क्व स्थूलं क्व च वा सूक्ष्मं स्वमहिम्नि स्थितस्य मे।।19.6।।  ",।।19.6।।
ASHTAVAKRA GITA,"क्व मृत्युर्जीवितं वा क्व लोकाः क्वास्य क्व लौकिकम्।,क्व लयः क्व समाधिर्वा स्वमहिम्नि स्थितस्य मे।।19.7।।  ",।।19.7।।
ASHTAVAKRA GITA,"अलं त्रिवर्गकथया योगस्य कथयाप्यलम्।,अलं विज्ञानकथया विश्रान्तस्य ममात्मनि।।19.8।। ,             ,              ",।।19.8।।
ASHTAVAKRA GITA," ,                    जनक उवाच।,क्व भूतानि क्व देहो वा क्वेन्द्रियाणि क्व वा मनः।,क्व शून्यं क्व च नैराश्यं मत्स्वरूपे निरञ्जने।।20.1।।  ",।।20.1।।
ASHTAVAKRA GITA,"क्व शास्त्रं क्वात्मविज्ञानं क्व वा निर्विषयं मनः।,क्व तृप्तिः क्व वितृष्णत्वं गतद्वन्द्वस्य मे सदा।।20.2।।  ",।।20.2।।
ASHTAVAKRA GITA,"क्व विद्या क्व च वाविद्या क्वाहं क्वेदं मम क्व वा।,क्व बन्धः क्व च वा मोक्षः स्वरूपस्य क्व रूपिता।।20.3।।  ",।।20.3।।
ASHTAVAKRA GITA,"क्व प्रारब्धानि कर्माणि जीवन्मुक्तिरपि क्व वा।,क्व तद्विदेहकैवल्यं निर्विशेषस्य सर्वदा।।20.4।।  ",।।20.4।।
ASHTAVAKRA GITA,"क्व कर्ता क्व च वा भोक्ता निष्क्रियं स्फुरणं क्व वा।,क्वापरोक्षं फलं वा क्व निःस्वभावस्य मे सदा।।20.5।।  ",।।20.5।।
ASHTAVAKRA GITA,"क्व लोकः क्व मुमुक्षुर्वा क्व योगी ज्ञानवान् क्व वा।,क्व बद्धः क्व च वा मुक्तः स्वस्वरूपेऽहमद्वये।।20.6।।  ",।।20.6।।
ASHTAVAKRA GITA,"क्व सृष्टिः क्व च संहारः क्व साध्यं क्व च साधनम्।,क्व साधकः क्व सिद्धिर्वा स्वस्वरूपेऽहमद्वये।।20.7।।  ",।।20.7।।
ASHTAVAKRA GITA,"क्व प्रमाता प्रमाणं वा क्व प्रमेयं क्व च प्रमा।,क्व किञ्चित् क्व न किञ्चिद्वा सर्वदा विमलस्य मे।।20.8।।  ",।।20.8।।
ASHTAVAKRA GITA,"क्व विक्षेपः क्व चैकाग्रां क्व निर्बोधः क्व मूढता।,क्व हर्षः क्व विषादो वा सर्वदा निष्क्रियस्य मे।।20.9।।  ",।।20.9।।
ASHTAVAKRA GITA,"क्व चैष व्यवहारो वा क्व च सा परमार्थता।,क्व सुखं क्व च वा दुःखं निर्विमर्शस्य मे सदा।।20.10।।  ",।।20.10।।
ASHTAVAKRA GITA,"क्व माया क्व च संसारः क्व प्रीतिर्विरतिः क्व वा।,क्व जीवः क्व च तद्ब्रह्म सर्वदा विमलस्य मे।।20.11।।  ",।।20.11।।
ASHTAVAKRA GITA,"क्व प्रवृत्तिर्निवृत्तिर्वा क्व मुक्तिः क्व च बन्धनम्।,कूटस्थनिर्विभागस्य स्वस्थस्य मम सर्वदा।।20.12।।  ",।।20.12।।
ASHTAVAKRA GITA,"क्वोपदेशः क्व वा शास्त्रं क्व शिष्यः क्व च वा गुरुः।,क्व चास्ति पुरुषार्थो वा निरुपाधेः शिवस्य मे।।20.13।।  ",।।20.13।।
ASHTAVAKRA GITA,"क्व चास्ति क्व च वा नास्ति क्वास्ति चैकं क्व च द्वयम्।,बहुनात्र किमुक्तेन किञ्चिन्नोत्तिष्ठते मम।।20.14।।       ,              ",।।20.14।।
