title,mantra,number
KAPILA GITA," ,देवहूतिरुवाच,निर्विण्णा नितरां भूमन्नसदिन्द्रियतर्षणात्।,येन सम्भाव्यमानेन प्रपन्नास्मि तमः प्रभो।।1.1।।  ",।।1.1।।
KAPILA GITA,"तस्य त्वं तमसोऽन्धस्य दुष्पारस्याद्य पारगम्।,सच्चक्षुर्जन्मनामन्ते लब्धं मे त्वदनुग्रहात्।।1.2।।  ",।।1.2।।
KAPILA GITA,"य आद्यो भगवान् पुंसामीश्वरो वै भवान् किल।,लोकस्य तमसान्धस्य चक्षुः सूर्य इवोदितः।।1.3।।  ",।।1.3।।
KAPILA GITA,"अथ मे देव सम्मोहमपाक्रष्टुं त्वमर्हसि।,योऽवग्रहोऽहं ममेतीत्येतस्मिन् योजितस्त्वया।।1.4।।  ",।।1.4।।
KAPILA GITA,"तं त्वा गताहं शरणं शरण्यं,स्वभृत्यसंसारतरोः कुठारम्।,जिज्ञासयाहं प्रकृतेः पूरुषस्य,नमामि सद्धर्मविदां वरिष्ठम्।।1.5।।  ",।।1.5।।
KAPILA GITA,"श्री भगवानुवाच,योगः आध्यात्मिकः पुंसां मतो निःश्रेयसाय मे।,अत्यन्तोपरतिर्यत्र दुःखस्य च सुखस्य च।।1.6।।  ",।।1.6।।
KAPILA GITA,"तमिमं ते प्रवक्ष्यामि यमवोचं पुरानघे।,ऋषीणां श्रोतुकामानां योगं सर्वाङ्गनैपुणम्।।1.7।।  ",।।1.7।।
KAPILA GITA,"चेतः खल्वस्य बन्धाय मुक्तये चात्मनो मतम्।,गुणेषु सक्तं बन्धाय रतं वा पुंसि मुक्तये।।1.8।।  ",।।1.8।।
KAPILA GITA,"न युज्यमानया भक्त्या भगवत्यखिलात्मनि।,सदृशोऽस्ति शिवः पन्थाः योगिनां ब्रह्मसिद्धये।।1.9।।  ",।।1.9।।
KAPILA GITA,"प्रसङ्गमजरं पाशमात्मनः कवयो विदुः।,स एव साधुषु कृतो मोक्षद्वारमपावृतम्।।1.10।।  ",।।1.10।।
KAPILA GITA,"तितिक्षवः कारुणिकाः सुहृदः सर्वदेहिनाम्।,अजातशत्रवः शान्ताः साधवः साधुभूषणाः।।1.11।।  ",।।1.11।।
KAPILA GITA,"मय्यनन्येन भावेन भक्तिं कुर्वन्ति ये दृढाम्।,मत्कृते त्यक्तकर्माणस्त्यक्तस्वजनबान्धवाः।।1.12।।  ",।।1.12।।
KAPILA GITA,"मदाश्रयाः कथा मृष्टाः शृण्वन्ति कथयन्ति च।,तपन्ति विविधास्तापाः नैतान् मद्गतचेतसः।।1.13।।  ",।।1.13।।
KAPILA GITA,"त एते साधवः साध्वि सर्वसङ्गविवर्जिताः।,सङ्गस्तेष्वथ ते प्रार्थ्यः सङ्गदोषहरा हि ते।।1.14।।  ",।।1.14।।
KAPILA GITA,"देवहूतिरुवाच,काचित् त्वय्युचिता भक्तिः कीदृशी मम गोचरा।,यया पदं ते निर्वाणमञ्जसान्वाश्नवा अहम्।।1.15।।  ",।।1.15।।
KAPILA GITA,"यो योगो भगवद्बाणो निर्वाणात्मंस्त्वयोदितः।,कीदृशः कति चाङ्गानि यतस्तत्त्वावबोधनम्।।1.16।।  ",।।1.16।।
KAPILA GITA,"तदेतन्मे विजानीहि यथाहं मन्दधीर्हरे।,सुखं बुद्ध्येय दुर्बोधं योषा भवदनुग्रहात्।।1.17।।  ",।।1.17।।
KAPILA GITA,"श्रीभगवानुवाच,देवानां गुणलिङ्गानामानुश्रविककर्मणाम्।,सत्त्व एवैकमनसो वृत्तिः स्वाभाविकी तु या।।1.18।।  ",।।1.18।।
KAPILA GITA,"अनिमित्ता भागवती भक्तिः सिद्धेर्गरीयसी।,जरयत्याशु या कोशं निर्गीणमनलो यथा।।1.19।।  ",।।1.19।।
KAPILA GITA,"नैकात्मतां मे स्पृहन्ति केचिन्मत्पादसेवाभिरता मदीहाः।,येऽन्योन्यतो भागवताः प्रसज्य सभाजयन्ते मम पौरुषाणि।।1.20।।  ",।।1.20।।
KAPILA GITA,"पश्यन्ति ते मे रुचिराण्यम्ब सन्तः प्रसन्नवक्त्रारुणलोचनानि।,रूपाणि दिव्यानि वरप्रदानि साकं वाचं स्पृहणीयां वदन्ति।।1.21।।  ",।।1.21।।
KAPILA GITA,"न कर्हिचिन्मत्पराः शान्तिरूपे,नङ्क्षयन्ति नो मेऽनिमिषो लेढि हेतिः।,येषामहं प्रिय आत्मा सुतश्च,सखा गुरुः सुहृदो दैवमिष्टम्।।1.22।।  ",।।1.22।।
KAPILA GITA,"इमं लोकं तथैवामुमात्मानमुभयायिनम्।,आत्मानमनु ये चेह ये रायः पशवो गृहाः।।1.23।।  ",।।1.23।।
KAPILA GITA,"विसृज्य सर्वानन्यांश्च मामेवं विश्वतोमुखम्।,भजन्त्यनन्यया भक्त्या तान् मृत्योरतिपारये।।1.24।।  ",।।1.24।।
KAPILA GITA,"एतावानेव लोकेऽस्मिन् पुंसां निःश्रेयसोदयः।,तीव्रेण भक्तियोगेन मनो मय्यर्पितं स्थिरम्।।1.25।।,              ",।।1.25।।
