title,mantra,number
Karika Upanishad,बहिःप्रज्ञो विभुर्विश्वो ह्यन्तःप्रज्ञस्तु तैजसः ।घनप्रज्ञस्तथा प्राज्ञ एक एव त्रिधा स्थितः ।। 1.1.1 ।।,।। 1.1.1 ।।
Karika Upanishad,दक्षिणाक्षिमुखे विश्वो मनस्यन्तस्तु तैजसः ।आकाशे च हृदि प्राज्ञस्त्रिधा देहे व्यवस्थितः ।। 1.1.2 ।।,।। 1.1.2 ।।
Karika Upanishad,विश्वो हि स्थूलभुङ् नित्यं तैजसः प्रविविक्तभुक् ।आनन्दभुक्तथा प्राज्ञस्त्रिधा भोगं निबोधत ।। 1.1.3 ।।,।। 1.1.3 ।।
Karika Upanishad,स्थूलं तर्पयते विश्वं प्रविविक्तं तु तैजसम् ।आनन्दश्च तथा प्राज्ञं त्रिधा तृप्तिं निबोधत ।। 1.1.4 ।।,।। 1.1.4 ।।
Karika Upanishad,त्रिषु धामसु यद्भोज्यं भोक्ता यश्च प्रकीर्तितः ।वेदैतदुभयं यस्तु स भुञ्जानो न लिप्यते ।। 1.1.5 ।।,।। 1.1.5 ।।
Karika Upanishad,प्रभवः सर्वभावानां सतामिति विनिश्चयः ।सर्वं जनयति प्राणश्चेतोंशून्पुरुषः पृथक ।। 1.1.6 ।।,।। 1.1.6 ।।
Karika Upanishad,विभूतिं प्रसवं त्वन्ये मन्यन्ते सृष्टिचिन्तकाः ।स्वप्नमायासरूपेति सृष्टिरन्यैर्विकल्पिता ।। 1.1.7 ।।,।। 1.1.7 ।।
Karika Upanishad,इच्छामात्रं प्रभोः सृष्टिरिति सृष्टौ विनिश्चिताः ।कालात्प्रसूतिं भूतानां मन्यन्ते कालचिन्तकाः ।। 1.1.8 ।।,।। 1.1.8 ।।
Karika Upanishad,भोगार्थं सृष्टिरित्यन्ये क्रीडार्थमिति चापरे ।देवस्यैष स्वभावोऽयमाप्तकामस्य का स्पृहा ।। 1.1.9 ।।  इति,।। 1.1.9 ।।
Karika Upanishad,निवृत्तेः सर्वदुःखानामीशानः प्रभुरव्ययः ।अद्वैतः सर्वभावानां देवस्तुर्यो विभुः स्मृतः ।। 1.1.10 ।।,।। 1.1.10 ।।
Karika Upanishad,कार्यकारणबद्धौ ताविष्येते विश्वतैजसौ ।प्राज्ञः कारणबद्धस्तु द्वौ तौ तुर्ये न सिध्यतः ।। 1.1.11 ।।,।। 1.1.11 ।।
Karika Upanishad,नात्मानं न परं चैव न सत्यं नापि चानृतम् ।प्राज्ञः किंचन संवेत्ति तुर्यं तत्सर्वदृक्सदा ।। 1.1.12 ।।,।। 1.1.12 ।।
Karika Upanishad,द्वैतस्याग्रहणं तुल्यमुभयोः प्राज्ञतुर्ययोः ।बीजनिद्रायुतः प्राज्ञः सा च तुर्ये न विद्यते ।। 1.1.13 ।।,।। 1.1.13 ।।
Karika Upanishad,स्वप्ननिद्रायुतावाद्यौ प्राज्ञस्त्वस्वप्ननिद्रया ।न निद्रां नैव च स्वप्नं तुर्ये पश्यन्ति निश्चिताः ।। 1.1.14 ।।,।। 1.1.14 ।।
Karika Upanishad,अन्यथा गृह्णतः स्वप्नो निद्रा तत्त्वमजानतः ।विपर्यासे तयोः क्षीणे तुरीयं पदमश्नुते ।। 1.1.15 ।।,।। 1.1.15 ।।
Karika Upanishad,अनादिमायया सुप्तो यदा जीवः प्रबुध्यते ।अजमनिद्रमस्वप्नमद्वैतं बुध्यते तदा ।। 1.1.16 ।।,।। 1.1.16 ।।
Karika Upanishad,प्रपञ्चो यदि विद्येत निवर्तेत न संशयः ।मायामात्रमिदं द्वैतमद्वैतं परमार्थतः ।। 1.1.17 ।।,।। 1.1.17 ।।
Karika Upanishad,विकल्पो विनिवर्तेत कल्पितो यदि केनचित् ।उपदेशादयं वादो ज्ञाते द्वैतं न विद्यते ।। 1.1.18 ।।,।। 1.1.18 ।।
Karika Upanishad,विश्वस्यात्वविवक्षायामादिसामान्यमुत्कटम् ।मात्रासंप्रतिपत्तौ स्यादाप्तिसामान्यमेव च ।। 1.1.19 ।।,।। 1.1.19 ।।
Karika Upanishad,तैजसस्योत्वविज्ञान उत्कर्षो दृश्यते स्फुटम् ।मात्रासंप्रतिपत्तौ स्यादुभयत्वं तथाविधम् ।। 1.1.20 ।।,।। 1.1.20 ।।
Karika Upanishad,मकारभावे प्राज्ञस्य मानसामान्यमुत्कटम् ।मात्रासंप्रतिपत्तौ तु लयसामान्यमेव च ।। 1.1.21 ।।,।। 1.1.21 ।।
Karika Upanishad,त्रिषु धामसु यस्तुल्यं सामान्यं वेत्ति निश्चितः ।स पूज्यः सर्वभूतानां वन्द्यश्चैव महामुनिः ।। 1.1.22 ।।,।। 1.1.22 ।।
Karika Upanishad,अकारो नयते विश्वमुकारश्चापि तैजसम् ।मकारश्च पुनः प्राज्ञं नामात्रे विद्यते गतिः ।। 1.1.23 ।। इति,।। 1.1.23 ।।
Karika Upanishad,ओंकारं पादशो विद्यात्पादा मात्रा न संशयः ।ओंकारं पादशो ज्ञात्वा न किंचिदपि चिन्तयेत् ।। 1.1.24 ।।,।। 1.1.24 ।।
Karika Upanishad,युञ्जीत प्रणवे चेतः प्रणवो ब्रह्म निर्भयम् ।प्रणवे नित्ययुक्तस्य न भयं विद्यते क्वचित् ।। 1.1.25 ।।,।। 1.1.25 ।।
Karika Upanishad,प्रणवो ह्यपरं ब्रह्म प्रणवश्च परं स्मृतः ।अपूर्वोऽनन्तरोऽबाह्योऽनपरः प्रणवोऽव्ययः ।। 1.1.26 ।।,।। 1.1.26 ।।
Karika Upanishad,सर्वस्य प्रणवो ह्यादिर्मध्यमन्तस्तथैव च ।एवं हि प्रणवं ज्ञात्वा व्यश्नुते तदनन्तरम् ।। 1.1.27 ।।,।। 1.1.27 ।।
Karika Upanishad,प्रणवं हीश्वरं विद्यात्सर्वस्य हृदये स्थितम् ।सर्वव्यापिनमोंकारं मत्वा धीरो न शोचति ।। 1.1.28 ।।,।। 1.1.28 ।।
Karika Upanishad,अमात्रोऽनन्तमात्रश्च द्वैतस्योपशमः शिवः ।ओंकारो विदितो येन स मुनिर्नेतरो जनः ।। 1.1.29 ।।,।। 1.1.29 ।।
Karika Upanishad,इति प्रथममागमप्रकरणं संपूर्णम् ।।,
Karika Upanishad,वैतथ्यं सर्वभावानां स्वप्न आहुर्मनीषिणः ।अन्तःस्थानात्तु भावानां संवृतत्वेन हेतुना ।। 2.1.1 ।।,।। 2.1.1 ।।
Karika Upanishad,अदीर्घत्वाच्च कालस्य गत्वा देहान्न पश्यति।प्रतिबुद्धश्च वै सर्वस्तस्मिन्देशे न विद्यते ।। 2.1.2 ।।,।। 2.1.2 ।।
Karika Upanishad,अभावश्च रथादीनां श्रूयते न्यायपूर्वकम् ।वैतथ्यं तेन वै प्राप्तं स्वप्न आहुः प्रकाशितम् ।। 2.1.3 ।।,।। 2.1.3 ।।
Karika Upanishad,अन्तःस्थानात्तु भेदानां तस्माज्जागरिते स्मृतम् ।यथा तत्र तथा स्वप्ने संवृतत्वेन भिद्यते ।। 2.1.4 ।।,।। 2.1.4 ।।
Karika Upanishad,स्वप्नजागरिते स्थाने ह्येकमाहुर्मनीषिणः ।भेदानां हि समत्वेन प्रसिद्धेनैव हेतुना ।। 2.1.5 ।।,।। 2.1.5 ।।
Karika Upanishad,आदावन्ते च यन्नास्ति वर्तमानेऽपि तत्तथा ।वितथैः सदृशाः सन्तोऽवितथा इव लक्षिताः ।। 2.1.6 ।।,।। 2.1.6 ।।
Karika Upanishad,सप्रयोजनता तेषां स्वप्ने विप्रतिपद्यते ।तस्मदाद्यन्तवत्त्वेन मिथ्यैव खलु ते स्मृताः ।। 2.1.7 ।।,।। 2.1.7 ।।
Karika Upanishad,अपूर्वं स्थानिधर्मो हि यथा स्वर्गनिवासिनाम् ।तानयं प्रेक्षते गत्वा यथैवेह सुशिक्षितः ।। 2.1.8 ।।,।। 2.1.8 ।।
Karika Upanishad,स्वप्नवृत्तावपि त्वन्तश्चेतसा कल्पितं त्वसत् ।बहिश्चेतो गृहीतं सद्दृष्टं वैतथ्यमेतयोः ।। 2.1.9 ।।,।। 2.1.9 ।।
Karika Upanishad,जाग्रद्वृत्तावपि त्वन्तश्चेतसा कल्पितं त्वसत् ।बहिश्चेतोगृहीतं सद्युक्तं वैतथ्यमेतयोः ।। 2.1.10 ।।,।। 2.1.10 ।।
Karika Upanishad,उभयोरपि वैतथ्यं भेदानां स्थानयोर्यदि ।क एतान्बुध्यते भेदान्को वै तेषां विकल्पकः ।। 2.1.11 ।।,।। 2.1.11 ।।
Karika Upanishad,कल्पयत्यात्मनात्मानमात्मा देवः स्वमायया ।स एव बुध्यते भेदानिति वेदान्तनिश्चयः ।। 2.1.12 ।।,।। 2.1.12 ।।
Karika Upanishad,विकरोत्यपरान्भावानन्तश्चित्ते व्यवस्थितान् ।नियतांश्च बहिश्चित्त एवं कल्पयते प्रभुः ।। 2.1.13 ।।,।। 2.1.13 ।।
Karika Upanishad,चित्तकाला हि येऽन्तस्तु द्वयकालाश्च ये बहिः ।कल्पिता एव ते सर्वे विशेषो नान्यहेतुकः ।। 2.1.14 ।।,।। 2.1.14 ।।
Karika Upanishad,अव्यक्ता एव येऽन्तस्तु स्फुटा एव च ये बहिः ।कल्पिता एव ते सर्वे विशेषस्त्विन्द्रियान्तरे ।। 2.1.15 ।।,।। 2.1.15 ।।
Karika Upanishad,जीवं कल्पयते पूर्वं ततो भावान्पृथग्विधान् ।बाह्यानाध्यात्मिकांश्चैव यथाविद्यस्तथास्मृतिः ।। 2.1.16 ।।,।। 2.1.16 ।।
Karika Upanishad,अनिश्चिता यथा रज्जुरन्धकारे विकल्पिता ।सर्पधारादिभिर्भावैस्तद्वदात्मा विकल्पितः ।। 2.1.17 ।।,।। 2.1.17 ।।
Karika Upanishad,निश्चितायां यथा रज्ज्वां विकल्पो विनिवर्तते ।रज्जुरेवेति चाद्वैतं तद्वदात्मविनिश्चयः ।। 2.1.18 ।।,।। 2.1.18 ।।
Karika Upanishad,प्राणादिभिरनन्तैस्तु भावैरेतैर्विकल्पितः ।मायैषा तस्य देवस्य ययायं मोहितः स्वयम् ।। 2.1.19 ।।,।। 2.1.19 ।।
Karika Upanishad,प्राण इति प्राणविदो भूतानीति च तद्विदः ।गुणा इति गुणविदस्तत्त्वानीति च तद्विदः ।। 2.1.20 ।।,।। 2.1.20 ।।
Karika Upanishad,पादा इति पादविदो विषया इति तद्विदः ।लोका इति लोकविदो देवा इति च तद्विदः ।। 2.1.21 ।।,।। 2.1.21 ।।
Karika Upanishad,वेदा इति वेदविदो यज्ञा इति च तद्विदः ।भोक्तेति च भोक्तृविदो भोज्यमिति च तद्विदः ।। 2.1.22 ।।,।। 2.1.22 ।।
Karika Upanishad,सूक्ष्म इति सूक्ष्मविदः स्थूल इति च तद्विदः ।मूर्त इति मूर्तविदोऽमूर्त इति च तद्विदः ।। 2.1.23 ।।,।। 2.1.23 ।।
Karika Upanishad,काल इति कालविदो दिश इति च तद्विदः ।वादा इति वादविदो भुवनानीति तद्विदः ।। 2.1.24 ।।,।। 2.1.24 ।।
Karika Upanishad,मन इति मनोविदो बुद्धिरिति च तद्विदः ।चित्तमिति चित्तविदो धर्माधर्मौ च तद्विदः ।। 2.1.25 ।।,।। 2.1.25 ।।
Karika Upanishad,पञ्चविंशक इत्येके षड्विंश इति चापरे ।एकत्रिंशक इत्याहुरनन्त इति चापरे ।। 2.1.26 ।।,।। 2.1.26 ।।
Karika Upanishad,लोकाँल्लोकविदः प्राहुराश्रमा इति तद्विदः ।स्त्रीपुंनपुंसकं लैङ्गाः परापरमथापरे ।। 2.1.27 ।।,।। 2.1.27 ।।
Karika Upanishad,सृष्टिरिति सृष्टिविदो लय इति च तद्विदः ।स्थितिरिति स्थितिविदः सर्वे चेह तु सर्वदा ।। 2.1.28 ।।,।। 2.1.28 ।।
Karika Upanishad,यं भावं दर्शयेद्यस्य तं भावं स तु पश्यति ।तं चावति स भूत्वासौ तद्ग्रहः समुपैति तम् ।। 2.1.29 ।।,।। 2.1.29 ।।
Karika Upanishad,एतैरेषोऽपृथग्भावैः पृथगेवेति लक्षितः ।एवं यो वेद तत्त्वेन कल्पयेत्सोऽविशङ्कितः ।। 2.1.30 ।।,।। 2.1.30 ।।
Karika Upanishad,स्वप्नमाये यथा दृष्टे गन्धर्वनगरं यथा ।तथा विश्वमिदं दृष्टं वेदान्तेषु विचक्षणैः ।। 2.1.31 ।।,।। 2.1.31 ।।
Karika Upanishad,न निरोधो न चोत्पत्तिर्न बद्धो न च साधकः ।न मुमुक्षुर्न वै मुक्त इत्येषा परमार्थता ।। 2.1.32 ।।,।। 2.1.32 ।।
Karika Upanishad,भावैरसद्भिरेवायमद्वयेन च कल्पितः ।भावा अप्यद्वयेनैव तस्मादद्वयता शिवा ।। 2.1.33 ।।,।। 2.1.33 ।।
Karika Upanishad,नात्मभावेन नानेदं न स्वेनापि कथंचन ।न पृथङ् नापृथक्किंचिदिति तत्त्वविदो विदुः ।। 2.1.34 ।।,।। 2.1.34 ।।
Karika Upanishad,वीतरागभयक्रोधैर्मुनिभिर्वेदपारगैः ।निर्विकल्पो ह्ययं दृष्टः प्रपञ्चोपशमोऽद्वयः ।। 2.1.35 ।।,।। 2.1.35 ।।
Karika Upanishad,तस्मादेवं विदित्वैनमद्वैते योजयेत्स्मृतिम् ।अद्वैतं समनुप्राप्य जडवल्लोकमाचरेत् ।। 2.1.36 ।।,।। 2.1.36 ।।
Karika Upanishad,निःस्तुतिर्निर्नमस्कारो निःस्वधाकार एव च ।चलाचलनिकेतश्च यतिर्यादृच्छिको भवेत् ।। 2.1.37 ।।,।। 2.1.37 ।।
Karika Upanishad,तत्त्वमाध्यात्मिकं दृष्ट्वा तत्त्वं दृष्ट्वा तु बाह्यतः ।तत्त्वीभूतस्तदारामस्तत्त्वादप्रच्युतो भवेत् ।। 2.1.38 ।।,।। 2.1.38 ।।
Karika Upanishad,इति द्वितीयं वैतथ्यप्रकरणं संपूर्णम् ।।,
Karika Upanishad,उपासनाश्रितो धर्मो जाते ब्रह्मणि वर्तते ।प्रागुत्पत्तेरजं सर्वं तेनासौ कृपणः स्मृतः ।। 3.1.1 ।।,।। 3.1.1 ।।
Karika Upanishad,अतो वक्ष्याम्यकार्पण्यमजाति समतां गतम् ।यथा न जायते किंचिज्जायमानं समन्ततः ।। 3.1.2 ।।,।। 3.1.2 ।।
Karika Upanishad,आत्मा ह्याकाशवज्जीवैर्घटाकाशैरिवोदितः ।घटादिवच्च संघातैर्जातावेतन्निदर्शनम् ।। 3.1.3 ।।,।। 3.1.3 ।।
Karika Upanishad,घटादिषु प्रलीनेषु घटाकाशादयो यथा ।आकाशे संप्रलीयन्ते तद्वज्जीवा इहात्मनि ।। 3.1.4 ।।,।। 3.1.4 ।।
Karika Upanishad,यथैकस्मिन्घटाकाशे रजोधूमादिभिर्युते ।न सर्वे संप्रयुज्यन्ते तद्वज्जीवाः सुखादिभिः ।। 3.1.5 ।।,।। 3.1.5 ।।
Karika Upanishad,रूपकार्यसमाख्याश्च भिद्यन्ते तत्र तत्र वै ।आकाशस्य न भेदोऽस्ति तद्वज्जीवेषु निर्णयः ।। 3.1.6 ।।,।। 3.1.6 ।।
Karika Upanishad,नाकाशस्य घटाकाशो विकारावयवौ यथा ।नैवात्मनः सदा जीवो विकारावयवौ तथा ।। 3.1.7 ।।,।। 3.1.7 ।।
Karika Upanishad,यथा भवति बालानां गगनं मलिनं मलैः ।तथा भवत्यबुद्धानामात्मापि मलिनो मलैः ।। 3.1.8 ।।,।। 3.1.8 ।।
Karika Upanishad,मरणे संभवे चैव गत्यागमनयोरपि ।स्थितौ सर्वशरीरेषु चाकाशेनाविलक्षणः ।। 3.1.9 ।।,।। 3.1.9 ।।
Karika Upanishad,संघाताः स्वप्नवत्सर्व आत्ममायाविसर्जिताः ।आधिक्ये सर्वसाम्ये वा नोपपत्तिर्हि विद्यते ।। 3.1.10 ।।,।। 3.1.10 ।।
Karika Upanishad,रसादयो हि ये कोशा व्याख्यातास्तैत्तिरीयके ।तेषामात्मा परो जीवः खं यथा संप्रकाशितः ।। 3.1.11 ।।,।। 3.1.11 ।।
Karika Upanishad,द्वयोर्द्वयोर्मधुज्ञाने परं ब्रह्म प्रकाशितम् ।पृथिव्यामुदरे चैव यथाकाशः प्रकाशितः ।। 3.1.12 ।।,।। 3.1.12 ।।
Karika Upanishad,जीवात्मनोरनन्यत्वमभेदेन प्रशस्यते ।नानात्वं निन्द्यते यच्च तदेवं हि समुञ्जसम् ।। 3.1.13 ।।,।। 3.1.13 ।।
Karika Upanishad,जीवात्मनोः पृथक्त्वं यत्प्रागुत्पत्तेः प्रकीर्तितम् ।भविष्यद्वृत्त्या गौणं तन्मुख्यत्वं हि न युज्यते ।। 3.1.14 ।।,।। 3.1.14 ।।
Karika Upanishad,मृल्लोहविस्फुलिङ्गाद्यैः सृष्टिर्या चोदितान्यथा ।उपायः सोऽवताराय नास्ति भेदः कथंचन ।। 3.1.15 ।।,।। 3.1.15 ।।
Karika Upanishad,आश्रमास्त्रिविधा हीनमध्यमोत्कृष्टदृष्टयः ।उपासनोपदिष्टेयं तदर्थमनुकम्पया ।। 3.1.16 ।।,।। 3.1.16 ।।
Karika Upanishad,स्वसिद्धान्तव्यवस्थासु द्वैतिनो निश्चिता दृढम् ।परस्परं विरुध्यन्ते तैरयं न विरुध्यते ।। 3.1.17 ।।,।। 3.1.17 ।।
Karika Upanishad,अद्वैतं परमार्थो हि द्वैतं तद्भेद उच्यते ।तेषामुभयथा द्वैतं तेनायं न विरुध्यते ।। 3.1.18 ।।,।। 3.1.18 ।।
Karika Upanishad,मायया भिद्यते ह्येतन्नान्यथाजं कथंचन ।तत्त्वतो भिद्यमाने हि मर्त्यताममृतं व्रजेत् ।। 3.1.19 ।।,।। 3.1.19 ।।
Karika Upanishad,अजातस्यैव भावस्य जातिमिच्छन्ति वादिनः ।अजातो ह्यमृतो भावो मर्त्यतां कथमेष्यति ।। 3.1.20 ।।,।। 3.1.20 ।।
Karika Upanishad,न भवत्यमृतं मर्त्यं न मर्त्यममृतं तथा ।प्रकृतेरन्यथाभावो न कथंचिद्भविष्यति ।। 3.1.21 ।।,।। 3.1.21 ।।
Karika Upanishad,स्वभावेनामृतो यस्य भावो गच्छति मर्त्यताम् ।कृतकेनामृतस्तस्य कथं स्थास्यति निश्चलः ।। 3.1.22 ।।,।। 3.1.22 ।।
Karika Upanishad,भूततोऽभूततो वापि सृज्यमाने समा श्रुतिः ।निश्चितं युक्तियुक्तं च यत्तद्भवति नेतरत् ।। 3.1.23 ।।,।। 3.1.23 ।।
Karika Upanishad,नेह नानेति चाम्नायादिन्द्रो मायाभिरित्यपि ।अजायमानो बहुधा जायते मायया तु सः ।। 3.1.24 ।।,।। 3.1.24 ।।
Karika Upanishad,संभूतेरपवादाच्च संभवः प्रतिषिध्यते ।को न्वेनं जनयेदिति कारणं प्रतिषिध्यते ।। 3.1.25 ।।,।। 3.1.25 ।।
Karika Upanishad,स एष नेति नेतीति व्याख्यातं निह्नुते यतः ।सर्वमग्राह्यभावेन हेतुनाजं प्रकाशते ।। 3.1.26 ।।,।। 3.1.26 ।।
Karika Upanishad,सतो हि मायया जन्म युज्यते न तु तत्त्वतः ।तत्त्वतो जायते यस्य जातं तस्य हि जायते ।। 3.1.27 ।।,।। 3.1.27 ।।
Karika Upanishad,असतो मायया जन्म तत्त्वतो नैव युज्यते ।वन्ध्यापुत्रो न तत्त्वेन मायया वापि जायते ।। 3.1.28 ।।,।। 3.1.28 ।।
Karika Upanishad,यथा स्वप्ने द्वयाभासं स्पन्दते मायया मनः ।तथा जाग्रद्वयाभासं स्पन्दते मायया मनः ।। 3.1.29 ।।,।। 3.1.29 ।।
Karika Upanishad,अद्वयं च द्वयाभासं मनः स्वप्ने न संशयः ।अद्वयं च द्वयाभासं तथा जाग्रन्न संशयः ।। 3.1.30 ।।,।। 3.1.30 ।।
Karika Upanishad,मनोदृश्यमिदं द्वैतं यत्किंचित्सचराचरम् ।मनसो ह्यमनीभावे द्वैतं नैवोपलभ्यते ।। 3.1.31 ।।,।। 3.1.31 ।।
Karika Upanishad,आत्मसत्यानुबोधेन न संकल्पयते यदा ।अमनस्तां तदा याति ग्राह्याभावे तदग्रहम् ।। 3.1.32 ।।,।। 3.1.32 ।।
Karika Upanishad,अकल्पमजं ज्ञानं ज्ञेयाभिन्नं प्रचक्षते ।ब्रह्म ज्ञेयमजं नित्यमजेनाजं विबुध्यते ।। 3.1.33 ।।,।। 3.1.33 ।।
Karika Upanishad,निगृहीतस्य मनसो निर्विकल्पस्य धीमतः ।प्रचारः स तु विज्ञेयः सुषुप्तेऽन्यो न तत्समः ।। 3.1.34 ।।,।। 3.1.34 ।।
Karika Upanishad,लीयते हि सुषुप्तौ तन्निगृहीतं न लीयते ।तदेव निर्भयं ब्रह्म ज्ञानालोकं समन्ततः ।। 3.1.35 ।।,।। 3.1.35 ।।
Karika Upanishad,अजमनिद्रमस्वप्नमनामकरूपकम् ।सकृद्विभातं सर्वज्ञं नोपचारः कथंचन ।। 3.1.36 ।।,।। 3.1.36 ।।
Karika Upanishad,सर्वाभिलापविगतः सर्वचिन्तासमुत्थितः ।सुप्रशान्तः सकृज्ज्योतिः समाधिरचलोऽभयः ।। 3.1.37 ।।,।। 3.1.37 ।।
Karika Upanishad,ग्रहो न तत्र नोत्सर्गश्चिन्ता यत्र न विद्यते ।आत्मसंस्थं तदा ज्ञानमजाति समतां गतम् ।। 3.1.38 ।।,।। 3.1.38 ।।
Karika Upanishad,अस्पर्शयोगो वै नाम दुर्दर्शः सर्वयोगिणाम् ।योगिनो बिभ्यति ह्यस्मादभये भयदर्शिनः ।। 3.1.39 ।।,।। 3.1.39 ।।
Karika Upanishad,मनसो निग्रहायत्तमभयं सर्वयोगिणाम् ।दुःखक्षयः प्रबोधश्चाप्यक्षया शान्तिरेव च ।। 3.1.40 ।।,।। 3.1.40 ।।
Karika Upanishad,उत्सेक उदधेर्यद्वत्कुशाग्रेणैकबिन्दुना ।मनसो निग्रहस्तद्वद्भवेदपरिखेदतः ।। 3.1.41 ।।,।। 3.1.41 ।।
Karika Upanishad,उपायेन निगृह्णीयाद्विक्षिप्तं कामभोगयोः ।सुप्रसन्नं लये चैव यथा कामो लयस्तथा ।। 3.1.42 ।।,।। 3.1.42 ।।
Karika Upanishad,दुःखं सर्वमनुस्मृत्य कामभोगान्निवर्तयेत् ।अजं सर्वमनुस्मृत्य जातं नैव तु पश्यति ।। 3.1.43 ।।,।। 3.1.43 ।।
Karika Upanishad,लये संबोधयेच्चित्तं विक्षिप्तं शमयेत्पुनः ।सकषायं विजानीयात्समप्राप्तं न चालयेत् ।। 3.1.44 ।।,।। 3.1.44 ।।
Karika Upanishad,नास्वादयेत्सुखं तत्र निःसङ्गः प्रज्ञया भवेत् ।निश्चलं निश्चरच्चित्तमेकीकुर्यात्प्रयत्नतः ।। 3.1.45 ।।,।। 3.1.45 ।।
Karika Upanishad,यदा न लीयते चित्तं न च विक्षिप्यते पुनः ।अनिङ्गनमनाभासं निष्पन्नं ब्रह्म तत्तदा ।। 3.1.46 ।।,।। 3.1.46 ।।
Karika Upanishad,स्वस्थं शान्तं सनिर्वाणमकथ्यं सुखमुत्तमम् ।अजमजेन ज्ञेयेन सर्वज्ञं परिचक्षते ।। 3.1.47 ।।,।। 3.1.47 ।।
Karika Upanishad,न कश्चिज्जायते जीवः संभवोऽस्य न विद्यते ।एतत्तदुत्तमं सत्यं यत्र किंचिन्न जायते ।। 3.1.48 ।।,।। 3.1.48 ।।
Karika Upanishad,इति तृतीयमद्वैतप्रकरणं संपूर्णम् ।। ,
Karika Upanishad,ज्ञानेनाकाशकल्पेन धर्मान्यो गगनोपमान् ।ज्ञेयाभिन्नेन संबुद्धस्तं वन्दे द्विपदां वरम् ।। 4.1.1 ।।,।। 4.1.1 ।।
Karika Upanishad,अस्पर्शयोगो वै नाम सर्वसत्त्वसुखो हितः ।अविवादोऽविरुद्धश्च देशितस्तं नमाम्यहम् ।। 4.1.2 ।।,।। 4.1.2 ।।
Karika Upanishad,भूतस्य जातिमिच्छन्ति वादिनः केचिदेव हि ।अभूतस्यापरे धीरा विवदन्तः परस्परम् ।। 4.1.3 ।।,।। 4.1.3 ।।
Karika Upanishad,भूतं न जायते किंचिदभूतं नैव जायते ।विवदन्तोऽद्वया ह्येवमजातिं ख्यापयन्ति ते ।। 4.1.4 ।।,।। 4.1.4 ।।
Karika Upanishad,ख्याप्यमानामजातिं तैरनुमोदामहे वयम् ।विवदामो न तैः सार्धमविवादं निबोधते ।। 4.1.5 ।।,।। 4.1.5 ।।
Karika Upanishad,अजातस्यैव धर्मस्य जातिमिच्छन्ति वादिनः ।अजातो ह्यमृतो धर्मो मर्त्यतां कथमेष्यति ।। 4.1.6 ।।,।। 4.1.6 ।।
Karika Upanishad,न भवत्यमृतं मर्त्यं न मर्त्यममृतं तथा ।प्रकृतेरन्यथाभावो न कथंचिद्भविष्यति ।। 4.1.7 ।।,।। 4.1.7 ।।
Karika Upanishad,स्वभावेनामृतो यस्य धर्मो गच्छति मर्त्यतात् ।कृतकेनामृतस्तस्य कथं स्थास्यति निश्चलः ।। 4.1.8 ।।,।। 4.1.8 ।।
Karika Upanishad,सांसिद्धिकी स्वाभाविकी सहजा अकृता च या ।प्रकृतिः सेति विज्ञेया स्वभावं न जहाति या ।। 4.1.9 ।।,।। 4.1.9 ।।
Karika Upanishad,जरामरणनिर्मुक्ताः सर्वे धर्माः स्वभावतः ।जरामरणमिच्छन्तश्च्यवन्ते तन्मनीषया ।। 4.1.10 ।।,।। 4.1.10 ।।
Karika Upanishad,कारणं यस्य वै कार्यं कारणं तस्य जायते ।जायमानं कथमजं भिन्नं नित्यं कथं च तत् ।। 4.1.11 ।।,।। 4.1.11 ।।
Karika Upanishad,कारणाद्यद्यनन्यत्वमतः कार्यमजं तव ।जायमानाद्धि वै कार्यात्कारणं ते कथं ध्रुवम् ।। 4.1.12 ।।,।। 4.1.12 ।।
Karika Upanishad,अजाद्वै जायते यस्य दृष्टान्तस्तस्य नास्ति वै ।जाताच्च जायमानस्य न व्यवस्था प्रसज्यते ।। 4.1.13 ।।,।। 4.1.13 ।।
Karika Upanishad,हेतोरादिः फलं येषामादिर्हेतुः फलस्य च ।हेतोः फलस्य चानादिः कथं तैरुपवर्ण्यते ।। 4.1.14 ।।,।। 4.1.14 ।।
Karika Upanishad,हेतोरादिः फलं येषामादिर्हेतुः फलस्य च ।तथा जन्म भवेत्तेषां पुत्राज्जन्म पितुर्यथा ।। 4.1.15 ।।,।। 4.1.15 ।।
Karika Upanishad,संभवे हेतुफलयोरेषितव्यः क्रमस्त्वया ।युगपत्संभवे यस्मादसंबन्धो विषाणवत् ।। 4.1.16 ।।,।। 4.1.16 ।।
Karika Upanishad,फलादुत्पद्यमानः सन्न ते हेतुः प्रसिध्यति ।अप्रसिद्धः कथं हेतुः फलमुत्पादयिष्यति ।। 4.1.17 ।।,।। 4.1.17 ।।
Karika Upanishad,यदि हेतोः फलात्सिद्धिः फलसिद्धिश्च हेतुतः ।कतरत्पूर्वनिष्पन्नं यस्य सिद्धिरपेक्षया ।। 4.1.18 ।।,।। 4.1.18 ।।
Karika Upanishad,अशक्तिरपरिज्ञानं क्रमकोपोऽथ वा पुनः ।एवं हि सर्वथा बुद्धैरजातिः परिदीपिता ।। 4.1.19 ।।,।। 4.1.19 ।।
Karika Upanishad,बीजाङ्कुराख्यो दृष्टान्तः सदा साध्यसमो हि सः ।न हि साध्यसमो हेतुः सिद्धौ साध्यस्य युज्यते ।। 4.1.20 ।।,।। 4.1.20 ।।
Karika Upanishad,पूर्वापरापरिज्ञानमजातेः परिदीपकम् ।जायमानाद्धि वै धर्मात्कथं पूर्वं न गृह्यते ।। 4.1.21 ।।,।। 4.1.21 ।।
Karika Upanishad,स्वतो वा परतो वापि न किंचिद्वस्तु जायते ।सदसत्सदसद्वापि न किंचिद्वस्तु जायते ।। 4.1.22 ।।,।। 4.1.22 ।।
Karika Upanishad,हेतुर्न जायतेऽनादेः फलं चापि स्वभावतः ।आदिर्न विद्यते यस्य तस्य ह्यादिर्न विद्यते ।। 4.1.23 ।।,।। 4.1.23 ।।
Karika Upanishad,प्रज्ञप्तेः सनिमित्तत्वमन्यथा द्वयनाशतः ।संक्लेशस्योपलब्धेश्च परतन्त्रास्तिता मता ।। 4.1.24 ।।,।। 4.1.24 ।।
Karika Upanishad,प्रज्ञप्तेः सनिमित्तत्वमिष्यते युक्तिदर्शनात् ।निमित्तस्यानिमित्तत्वमिष्यते भूतदर्शनात् ।। 4.1.25 ।।,।। 4.1.25 ।।
Karika Upanishad,चित्तं न संस्पृशत्यर्थं नार्थाभासं तथैव च ।अभूतो हि यतश्चार्थो नार्थाभासस्ततः पृथक् ।। 4.1.26 ।।,।। 4.1.26 ।।
Karika Upanishad,निमित्तं न सदा चित्तं संस्पृशत्यध्वसु त्रिषु ।अनिमित्तो विपर्यासः कथं तस्य भविष्यति ।। 4.1.27 ।।,।। 4.1.27 ।।
Karika Upanishad,तस्मान्न जायते चित्तं चित्तदृश्यं न जायते ।तस्य पश्यन्ति ये जातिं खे वै पश्यन्ति ते पदम् ।। 4.1.28 ।।,।। 4.1.28 ।।
Karika Upanishad,अजातं जायते यस्मादजातिः प्रकृतिस्ततः ।प्रकृतेरन्यथाभावो न कथंचिद्भविष्यति ।। 4.1.29 ।।,।। 4.1.29 ।।
Karika Upanishad,अनादेरन्तवत्त्वं च संसारस्य न सेत्स्यति ।अनन्तता चादिमतो मोक्षस्य न भविष्यति ।। 4.1.30 ।।,।। 4.1.30 ।।
Karika Upanishad,आदावन्ते च यन्नास्ति वर्तमानेऽपि तत्तथा ।वितथैः सदृशाः सन्तोऽवितथा इव लक्षिताः ।। 4.1.31 ।।,।। 4.1.31 ।।
Karika Upanishad,सप्रयोजनता तेषां स्वप्ने विप्रतिपद्यते ।तस्मादाद्यन्तवत्त्वेन मिथ्यैव खलु ते स्मृताः ।। 4.1.32 ।।,।। 4.1.32 ।।
Karika Upanishad,सर्वे धर्मा मृषा स्वप्ने कायस्यान्तर्निदर्शनात् ।संवृतेऽस्मिन्प्रदेशे वै भूतानां दर्शनं कुतः ।। 4.1.33 ।।,।। 4.1.33 ।।
Karika Upanishad,न युक्तं दर्शनं गत्वा कालस्यानियमाद्गतौ ।प्रतिबुद्धश्च वै सर्वस्तस्मिन्देशे न विद्यते ।। 4.1.34 ।।,।। 4.1.34 ।।
Karika Upanishad,मित्राद्यैः सह संमन्त्र्य संबुद्धो न प्रपद्यते ।गृहीतं चापि यत्किंचित्प्रतिबुद्धो न पश्यति ।। 4.1.35 ।।,।। 4.1.35 ।।
Karika Upanishad,स्वप्ने चावस्तुकः कायः पृथगन्यस्य दर्शनात् ।यथा कायस्तथा सर्वं चित्तदृश्यमवस्तुकम् ।। 4.1.36 ।।,।। 4.1.36 ।।
Karika Upanishad,ग्रहणाज्जागरितवत्तद्धेतुः स्वप्न इष्यते ।तद्धेतुत्वात्तु तस्यैव सज्जागरितमिष्यते ।। 4.1.37 ।।,।। 4.1.37 ।।
Karika Upanishad,उत्पादस्याप्रसिद्धत्वादजं सर्वमुदाहृतम् ।न च भूतादभूतस्य संभवोऽस्ति कथंचन ।। 4.1.38 ।।,।। 4.1.38 ।।
Karika Upanishad,असज्जागरिते दृष्ट्वा स्वप्ने पश्यति तन्मयः ।असत्स्वप्नेऽपि दृष्ट्वा च प्रतिबुद्धो न पश्यति ।। 4.1.39 ।।,।। 4.1.39 ।।
Karika Upanishad,नास्त्यसद्धेतुकमसत्सदसद्धेतुकं तथा ।सच्च सद्धेतुकं नास्ति सद्धेतुकमसत्कुतः ।। 4.1.40।।,।। 4.1.40।।
Karika Upanishad,विपर्यासाद्यथा जाग्रदचिन्त्यान्भूतवत्स्पृशेत् ।तथा स्वप्ने विपर्यासाद्धर्मांस्तत्रैव पश्यति ।। 4.1.41 ।।,।। 4.1.41 ।।
Karika Upanishad,उपलम्भात्समाचारादस्तिवस्तुत्ववादिनाम् ।जातिस्तु देशिता बुद्धैरजातेस्त्रसतां सदा ।। 4.1.42 ।।,।। 4.1.42 ।।
Karika Upanishad,अजातेस्त्रसतां तेषामुपलम्भाद्वियन्ति ये ।जातिदोषा न सेत्स्यन्ति दोषोऽप्यल्पो भविष्यति ।। 4.1.43 ।।,।। 4.1.43 ।।
Karika Upanishad,उपलम्भात्समाचारान्मायाहस्ती यथोच्यते ।उपलम्भात्समाचारादस्ति वस्तु तथोच्यते ।। 4.1.44 ।।,।। 4.1.44 ।।
Karika Upanishad,जात्याभासं चलाभासं वस्त्वाभासं तथैव च ।अजाचलमवस्तुत्वं विज्ञानं शान्तमद्वयम् ।। 4.1.45 ।।,।। 4.1.45 ।।
Karika Upanishad,एवं न जायते चित्तमेवं धर्मा अजाः स्मृताः ।एवमेव विजानन्तो न पतन्ति विपर्यये ।। 4.1.46 ।।,।। 4.1.46 ।।
Karika Upanishad,ऋजुवक्रादिकाभासमलातस्पन्दितं यथा ।ग्रहणग्राहकाभासं विज्ञानस्पन्दितं तथा ।। 4.1.47 ।।,।। 4.1.47 ।।
Karika Upanishad,अस्पन्दमानमलातमनाभासमजं यथा ।अस्पन्दमानं विज्ञानमनाभासमजं तथा ।। 4.1.48 ।।,।। 4.1.48 ।।
Karika Upanishad,अलाते स्पन्दमाने वै नाभासा अन्यतोभुवः ।न ततोऽन्यत्र निःस्पन्दान्नालातं प्रविशन्ति ते ।। 4.1.49 ।।,।। 4.1.49 ।।
Karika Upanishad,न निर्गता अलातात्ते द्रव्यत्वाभावयोगतः ।विज्ञानेऽपि तथैव स्युराभासस्याविशेषतः ।। 4.1.50 ।।,।। 4.1.50 ।।
Karika Upanishad,विज्ञाने स्पन्दमाने वै नाभासा अन्यतोभुवः ।न ततोऽन्यत्र निःस्पन्दान्न विज्ञानं विशन्ति ते ।। 4.1.51 ।।,।। 4.1.51 ।।
Karika Upanishad,न निर्गतास्ते विज्ञानाद्द्रव्यत्वाभावयोगतः ।कार्यकारणताभावाद्यतोऽचिन्त्याः सदैव ते ।। 4.1.52 ।।,।। 4.1.52 ।।
Karika Upanishad,द्रव्यं द्रव्यस्य हेतुः स्यादन्यदन्यस्य चैव हि ।द्रव्यत्वमन्यभावो वा धर्माणां नोपपद्यते ।। 4.1.53 ।।,।। 4.1.53 ।।
Karika Upanishad,एवं न चित्तजा धर्माश्चित्तं वापि न धर्मजम् ।एवं हेतुफलाजातिं प्रविशन्ति मनीषिणः ।। 4.1.54 ।।,।। 4.1.54 ।।
Karika Upanishad,यावद्धेतुफलावेशस्तावद्धेतुफलोद्भवः ।क्षीणे हेतुफलावेशे नास्ति हेतुफलोद्भवः।। 4.1.55 ।।,।। 4.1.55 ।।
Karika Upanishad,यावद्धेतुफलावेशः संसारस्तावदायतः ।क्षीणे हेतुफलावेशे संसारं न प्रपद्यते ।। 4.1.56 ।।,।। 4.1.56 ।।
Karika Upanishad,संवृत्या जायते सर्वं शाश्वतं नास्ति तेन वै ।सद्भावेन ह्यजं सर्वमुच्छेदस्तेन नास्ति वै ।। 4.1.57 ।।,।। 4.1.57 ।।
Karika Upanishad,धर्मा य इति जायन्ते जायन्ते ते न तत्त्वतः ।जन्म मायोपमं तेषां सा च माया न विद्यते ।। 4.1.58 ।।,।। 4.1.58 ।।
Karika Upanishad,यथा मायामयाद्बीजाज्जायते तन्मयोऽङ्कुरः ।नासौ नित्यो न चोच्छेदी तद्वद्धर्मेषु योजना ।। 4.1.59 ।।,।। 4.1.59 ।।
Karika Upanishad,नाजेषु सर्वधर्मेषु शाश्वताशाश्वताभिधा ।यत्र वर्णा न वर्तन्ते विवेकस्तत्र नोच्यते ।। 4.1.60 ।।,।। 4.1.60 ।।
Karika Upanishad,यथा स्वप्ने द्वयाभासं चित्तं चलति मायया ।तथा जाग्रद्वयाभासं चित्तं चलति मायया ।। 4.1.61 ।।,।। 4.1.61 ।।
Karika Upanishad,अद्वयं च द्वयाभासं चित्तं स्वप्ने न संशयः ।अद्वयं च द्वयाभासं तथा जाग्रन्न संशयः ।। 4.1.62 ।।,।। 4.1.62 ।।
Karika Upanishad,स्वप्नदृक्प्रचरन्स्वप्ने दिक्षु वै दशसु स्थितान् ।अण्डजान्स्वेदजान्वापि जीवान्पश्यति यान्सदा ।। 4.1.63 ।।,।। 4.1.63 ।।
Karika Upanishad,स्वप्नदृक्चित्तदृश्यास्ते न विद्यन्ते ततः पृथक् ।तथा तद्दृश्यमेवेदं स्वप्नदृक्चित्तमिष्यते ।। 4.1.64 ।।,।। 4.1.64 ।।
Karika Upanishad,चरञ्जागरिते जाग्रद्दिक्षु वै दशसु स्थितान् ।अण्डजान्स्वेदजान्वापि जीवान्पश्यति यान्सदा ।। 4.1.65 ।।,।। 4.1.65 ।।
Karika Upanishad,जाग्रच्चित्तेक्षणीयास्ते न विद्यन्ते ततः पृथक् ।तथा तद्दृश्यमेवेदें जाग्रतश्चित्तमिष्यते ।। 4.1.66 ।।,।। 4.1.66 ।।
Karika Upanishad,उभे ह्यन्योन्यदृश्ये ते किं तदस्तीति चोच्यते ।लक्षणाशून्यमुभयं तन्मते नैव गृह्यते ।। 4.1.67 ।।,।। 4.1.67 ।।
Karika Upanishad,यथा स्वप्नमयो जीवो जायते म्रियतेऽपि च ।तथा जीवा अमी सर्वे भवन्ति न भवन्ति च ।। 4.1.68 ।।,।। 4.1.68 ।।
Karika Upanishad,यथा मायामयो जीवो जायते म्रियतेऽपि च ।तथा जीवा अमी सर्वे भवन्ति न भवन्ति च ।। 4.1.69 ।।,।। 4.1.69 ।।
Karika Upanishad,यथा निर्मितको जीवो जायते म्रियतेऽपि च ।तथा जीवा अमी सर्वे भवन्ति न भवन्ति च ।। 4.1.70 ।।,।। 4.1.70 ।।
Karika Upanishad,न कश्चिज्जायते जीवः संभवोऽस्य न विद्यते ।एतत्तदुत्तमं सत्यं यत्र किंचिन्न जायते ।। 4.1.71 ।।,।। 4.1.71 ।।
Karika Upanishad,चित्तस्पन्दितमेवेदं ग्राह्यग्राहकवद्वयम् ।चित्तं निर्विषयं नित्यमसङ्गं तेन कीर्तितम् ।। 4.1.72 ।।,।। 4.1.72 ।।
Karika Upanishad,योऽस्ति कल्पितसंवृत्या परमार्थेन नास्त्यसौ ।परतन्त्राभिसंवृत्या स्यान्नास्ति परमार्थतः ।। 4.1.73 ।।,।। 4.1.73 ।।
Karika Upanishad,अजः कल्पितसंवृत्या परमार्थेन नाप्यजः ।परतन्त्राभिनिष्पत्त्या संवृत्या जायते तु सः ।। 4.1.74 ।।,।। 4.1.74 ।।
Karika Upanishad,अभूताभिनिवेशोऽस्ति द्वयं तत्र न विद्यते ।द्वयाभावं स बुद्ध्वैव निर्निमित्तो न जायते ।। 4.1.75 ।।,।। 4.1.75 ।।
Karika Upanishad,यदा न लभते हेतूनुत्तमाधममध्यमान् ।तदा न जायते चित्तं हेत्वभावे फलं कुतः ।। 4.1.76 ।।,।। 4.1.76 ।।
Karika Upanishad,अनिमित्तस्य चित्तस्य यानुत्पत्तिः समाद्वया ।अजातस्यैव सर्वस्य चित्तदृश्यं हि तद्यतः ।। 4.1.77 ।।,।। 4.1.77 ।।
Karika Upanishad,बुद्ध्वानिमित्ततां सत्यां हेतुं पृथगनाप्नुवन् ।वीतशोकं तथा काममभयं पदमश्नुते ।। 4.1.78 ।।,।। 4.1.78 ।।
Karika Upanishad,अभूताभिनिवेशाद्धि सदृशे तत्प्रवर्तते ।वस्त्वभावं स बुद्ध्वैव निःसङ्गं विनिवर्तते ।। 4.1.79 ।।,।। 4.1.79 ।।
Karika Upanishad,निवृत्तस्याप्रवृत्तस्य निश्चला हि तदा स्थितिः ।विषयः स हि बुद्धानां तत्साम्यमजमद्वयम् ।। 4.1.80 ।।,।। 4.1.80 ।।
Karika Upanishad,अजमनिद्रमस्वप्नं प्रभातं भवति स्वयम् ।सकृद्विभातो ह्येवैष धर्मो धातुस्वभावतः ।। 4.1.81 ।।,।। 4.1.81 ।।
Karika Upanishad,सुखमाव्रियते नित्यं दुःखं विव्रियते सदा ।यस्य कस्य च धर्मस्य ग्रहेण भगवानसौ ।। 4.1.82 ।।,।। 4.1.82 ।।
Karika Upanishad,अस्ति नास्त्यस्ति नास्तीति नास्ति नास्तीति वा पुनः ।चलस्थिरोभयाभावैरावृणोत्येव बालिशः ।। 4.1.83 ।।,।। 4.1.83 ।।
Karika Upanishad,कोट्यश्चतस्र एतास्तु ग्रहैर्यासां सदावृतः ।भगवानाभिरस्पृष्टो येन दृष्टः स सर्वदृक् ।। 4.1.84 ।।,।। 4.1.84 ।।
Karika Upanishad,प्राप्य सर्वज्ञतां कृत्स्नां ब्राह्मण्यं पदमद्वयम् ।अनापन्नादिमध्यान्तं किमतः परमीहते ।। 4.1.85 ।।,।। 4.1.85 ।।
Karika Upanishad,विप्राणां विनयो ह्येष शमः प्राकृत उच्यते ।दमः प्रकृतिदान्तत्वादेवं विद्वाञ्शमं व्रजेत् ।। 4.1.86 ।।,।। 4.1.86 ।।
Karika Upanishad,सवस्तु सोपलम्भं च द्वयं लौकिकमिष्यते ।अवस्तु सोपलम्भं च शुद्धं लौकिकमिष्यते ।। 4.1.87 ।।,।। 4.1.87 ।।
Karika Upanishad,अवस्त्वनुपलम्भं च लोकोत्तरमिति स्मृतम् ।ज्ञानं ज्ञेयं च विज्ञेयं सदा बुद्धैः प्रकीर्तितम् ।। 4.1.88 ।।,।। 4.1.88 ।।
Karika Upanishad,ज्ञाने च त्रिविधे ज्ञेये क्रमेण विदिते स्वयम् ।सर्वज्ञता हि सर्वत्र भवतीह महाधियः ।। 4.1.89 ।।,।। 4.1.89 ।।
Karika Upanishad,हेयज्ञेयाप्यपाक्यानि विज्ञेयान्यग्रयाणतः ।तेषामन्यत्र विज्ञेयादुपलम्भस्त्रिषु स्मृतः ।। 4.1.90 ।।,।। 4.1.90 ।।
Karika Upanishad,प्रकृत्याकाशवज्ज्ञेयाः सर्वे धर्मो अनादयः ।विद्यते न हि नानात्वं तेषां क्वचन किंचन ।। 4.1.91 ।।,।। 4.1.91 ।।
Karika Upanishad,आदिबुद्धाः प्रकृत्यैव सर्वे धर्माः सुनिश्चिताः ।यस्यैवं भवति क्षान्तिः सोऽमृतत्वाय कल्पते ।। 4.1.92 ।।,।। 4.1.92 ।।
Karika Upanishad,आदिशान्ता ह्यनुत्पन्नाः प्रकृत्यैव सुनिर्वृताः ।सर्वे धर्माः समाभिन्ना अजं साम्यं विशारदम् ।। 4.1.93 ।।,।। 4.1.93 ।।
Karika Upanishad,वैशारद्यं तु वै नास्ति भेदे विचरतां सदा ।भेदनिम्नाः पृथग्वादास्तस्मात्ते कृपणाः स्मृताः ।। 4.1.94 ।।,।। 4.1.94 ।।
Karika Upanishad,अजे साम्ये तु ये केचिद्भविष्यन्ति सुनिश्चिताः ।ते हि लोके महाज्ञानास्तच्च लोको न गाहते ।। 4.1.95 ।।,।। 4.1.95 ।।
Karika Upanishad,अजेष्वजमसंक्रान्तं धर्मेषु ज्ञानमिष्यते ।यतो न क्रमते ज्ञानमसङ्गं तेन कीर्तितम् ।। 4.1.96 ।।,।। 4.1.96 ।।
Karika Upanishad,अणुमात्रेऽपि वैधर्म्ये जायमानेऽविपश्चितः ।असङ्गता सदा नास्ति किमुतावरणच्युतिः ।। 4.1.97 ।।,।। 4.1.97 ।।
Karika Upanishad,अलब्धावरणाः सर्वे धर्माः प्रकृतिर्निमलाः ।आदौ बुद्धास्तथा मुक्ता बुध्यन्त इति नायकाः ।। 4.1.98 ।।,।। 4.1.98 ।।
Karika Upanishad,क्रमते न हि बुद्धस्य ज्ञानं धर्मेषु तायिनः ।सर्वे धर्मास्तथा ज्ञानं नैतद्बुद्धेन भाषितम् ।। 4.1.99 ।।,।। 4.1.99 ।।
Karika Upanishad,दुर्दर्शमतिगम्भीरमजं साम्यं विशारदम् ।बुद्ध्वा पदमनानात्वं नमस्कुर्मो यथाबलम् ।। 4.1.100 ।।,।। 4.1.100 ।।
Karika Upanishad,बहिःप्रज्ञो विभुर्विश्वो ह्यन्तःप्रज्ञस्तु तैजसः ।घनप्रज्ञस्तथा प्राज्ञ एक एव त्रिधा स्थितः ।। 1.1.1 ।।,।। 1.1.1 ।।
